# language_name:        Română
# closest ISO 639-3:    ron
# year_short:           2006
# year_long:            Not available
# title:                Noua Traducere în limba Română<br>Holy Bible, New Romanian Translation<br>The Bible in Romanian
# URL:                  https://www.bible.com/de/bible/126/gen.1.ntr
# copyright_short:      © Biblica, Inc.® 2006
# copyright_long:       "Holy Bible, New Romanian Translation (Noua Traducere În Limba Română) Copyright © 2006 by Biblica, Inc.® Used by permission. All rights reserved worldwide.<br>The Holy Bible, New Romanian Translation (Noua Traducere În Limba Română) is copyrighted and has been made available on the internet for your personal use only. Any other use including, but not limited to, copying or reposting on the internet is prohibited. These Scriptures may not be altered or modified in any form and must remain in their original context. These Scriptures may not be sold or otherwise offered for sale. These Scriptures are not shareware and may not be duplicated. These scriptures are not public domain.
40001001	Cartea genealogiei lui Isus Cristos , fiul lui David , fiul lui Avraam .
40001002	Lui Avraam i s-a născut Isaac , lui Isaac i s-a născut Iacov , lui Iacov i s-au născut Iuda și frații acestuia ,
40001003	lui Iuda i s-au născut Pereț și Zerah , mama lor fiind Tamar , lui Pereț i s-a născut Hețron , lui Hețron i s-a născut Ram ,
40001004	lui Ram i s-a născut Aminadab , lui Aminadab i s-a născut Nahșon , lui Nahșon i s-a născut Salmon ,
40001005	lui Salmon i s-a născut Boaz , mama acestuia fiind Rahab , lui Boaz i s-a născut Obed , mama acestuia fiind Rut , lui Obed i s-a născut Ișai ,
40001006	iar lui Ișai i s-a născut regele David . Lui David i s-a născut Solomon , a cărui mamă fusese înainte soția lui Urie ,
40001007	lui Solomon i s-a născut Roboam , lui Roboam i s-a născut Abia , lui Abia i s-a născut Asa ,
40001008	lui Asa i s-a născut Iehoșafat , lui Iehoșafat i s-a născut Iehoram , lui Iehoram i s-a născut Uzia ,
40001009	lui Uzia i s-a născut Iotam , lui Iotam i s-a născut Ahaz , lui Ahaz i s-a născut Ezechia ,
40001010	lui Ezechia i s-a născut Manase , lui Manase i s-a născut Amon , lui Amon i s-a născut Iosia ,
40001011	iar lui Iosia i s-a născut Iehonia și frații acestuia , pe vremea exilului în Babilon .
40001012	După exilul în Babilon , lui Iehonia i s-a născut Șealtiel , lui Șealtiel i s-a născut Zerub-Babel ,
40001013	lui Zerub-Babel i s-a născut Abiud , lui Abiud i s-a născut Eliachim , lui Eliachim i s-a născut Azor ,
40001014	lui Azor i s-a născut Țadok , lui Țadok i s-a născut Achim , lui Achim i s-a născut Eliud ,
40001015	lui Eliud i s-a născut Elazar , lui Elazar i s-a născut Mattan , lui Mattan i s-a născut Iacov ,
40001016	iar lui Iacov i s-a născut Iosif , soțul Mariei , din care s-a născut Isus , Cel Care este numit Cristos .
40001017	Așadar , de la Avraam până la David sunt în total paisprezece generații , de la David până la exilul în Babilon sunt paisprezece generații , iar de la exilul în Babilon până la Cristos sunt paisprezece generații .
40001018	Iată însă cum a avut loc nașterea lui Isus Cristos : Maria , mama Lui , era logodită cu Iosif , dar înainte ca ei să locuiască împreună , ea a rămas însărcinată de la Duhul Sfânt .
40001019	Iosif însă , soțul ei , era un om drept și nu voia s-o facă de rușine înaintea lumii . De aceea el și-a propus s-o părăsească pe ascuns .
40001020	Dar în timp ce se gândea el la aceste lucruri , iată că un înger al Domnului i s-a arătat în vis și i-a zis : „ Iosif , fiu al lui David , nu te teme s-o iei pe Maria de soție , căci ce s-a conceput în ea este de la Duhul Sfânt !
40001021	Ea va naște un Fiu , Căruia Îi vei pune numele Isus , pentru că El Își va mântui poporul de păcatele lui ! “
40001022	Toate acestea s-au întâmplat ca să se împlinească ceea ce a spus Domnul prin profetul care zice :
40001023	„ Iată , fecioara va rămâne însărcinată , va naște un Fiu și Îi vor pune numele Emanuel “ , nume care , tradus , înseamnă „ Dumnezeu este cu noi “ .
40001024	Când s-a trezit din somn , Iosif a făcut așa cum i-a poruncit îngerul Domnului . A luat-o pe Maria de soție ,
40001025	dar n-a cunoscut-o până când ea nu a dat naștere unui Fiu . Iar el I-a pus numele Isus .
40002001	După ce s-a născut Isus în Betleemul Iudeii , în zilele regelui Irod , iată că niște magi din Răsărit au venit la Ierusalim
40002002	și au întrebat : „ Unde este Împăratul Care li s-a născut de curând iudeilor ? Căci I-am văzut steaua în Răsărit și am venit să ne închinăm Lui ! “
40002003	Regele Irod s-a tulburat auzind acest lucru și , împreună cu el , s-a tulburat tot Ierusalimul .
40002004	El i-a adunat pe toți preoții conducători și pe toți cărturarii poporului și i-a întrebat unde urma să se nască Cristosul .
40002005	Ei i-au răspuns : „ În Betleemul Iudeii , căci iată ce a fost scris prin profetul care zice :
40002006	« Dar tu , Betleeme , ținut al lui Iuda , nu ești nicidecum cel mai neînsemnat dintre conducătorii lui Iuda , căci din tine va ieși un Conducător Care va păstori poporul Meu , Israel ! » “
40002007	Atunci Irod i-a chemat în ascuns pe magi și a aflat de la ei vremea când apăruse steaua .
40002008	Apoi i-a trimis la Betleem , spunându-le : „ Duceți-vă și cercetați cu atenție despre Copil , iar când Îl veți găsi , anunțați-mă și pe mine , ca să vin și eu să mă închin Lui ! “
40002009	După ce l-au ascultat pe rege , magii au plecat . Și iată că steaua pe care o văzuseră în Răsărit a mers înaintea lor până când a ajuns și s-a oprit deasupra locului unde era Copilul .
40002010	Ei s-au bucurat nespus de mult la vederea stelei .
40002011	Când au intrat în casă și L-au văzut pe Copil împreună cu Maria , mama Lui , s-au prosternat închinându-se înaintea Lui , și-au deschis cuferele cu comori și I-au oferit daruri : aur , tămâie și smirnă .
40002012	Apoi , fiind înștiințați de Dumnezeu în vis să nu se mai întoarcă pe la Irod , au pornit înapoi spre țara lor , pe un alt drum .
40002013	După ce au plecat ei , un înger al Domnului i s-a arătat în vis lui Iosif și i-a zis : „ Scoală-te , ia Copilul și pe mama Lui și fugi în Egipt ! Să rămâi acolo până când îți voi spune eu , căci Irod va căuta Copilul ca să-L omoare ! “
40002014	Iosif s-a sculat , a luat Copilul și pe mama Lui și a plecat în timpul nopții în Egipt ,
40002015	unde a rămas până la moartea lui Irod , ca să se împlinească ceea ce a spus Domnul prin profetul care zice : „ L-am chemat pe Fiul Meu din Egipt “ .
40002016	Irod s-a înfuriat foarte tare când a văzut că a fost înșelat de magi și a trimis să fie uciși toți băieții care erau în Betleem și în toate împrejurimile lui , de la vârsta de doi ani în jos , potrivit cu perioada pe care o aflase de la magi .
40002017	Atunci s-a împlinit ceea ce a fost spus prin profetul Ieremia , care zice :
40002018	„ Un țipăt a fost auzit în Rama , plânset și bocet mult : Rahela își plânge copiii și nu vrea să fie mângâiată , căci ei nu mai sunt “ .
40002019	După ce a murit Irod , un înger al Domnului i s-a arătat în vis lui Iosif , în Egipt ,
40002020	și i-a zis : „ Scoală-te , ia Copilul și pe mama Lui și du-te în țara lui Israel , căci cei ce căutau să ia viața Copilului au murit ! ”
40002021	Iosif s-a sculat , a luat Copilul și pe mama Lui și a venit în Israel .
40002022	Dar când a auzit că în Iudeea domnea Arhelau în locul tatălui său Irod , Iosif s-a temut să se ducă acolo și , fiind înștiințat de Dumnezeu în vis , a plecat în ținuturile Galileii .
40002023	S-a dus acolo și a locuit într-o cetate numită Nazaret , ca să se împlinească ce a fost spus prin profeți , și anume că El va fi numit nazarinean .
40003001	În acele zile , Ioan Botezătorul a venit în pustia Iudeii și a început să predice .
40003002	El spunea : „ Pocăiți-vă , pentru că Împărăția Cerurilor este aproape ! “
40003003	El este acela despre care s-a vorbit prin profetul Isaia care zice : „ Un glas strigă în pustie : « Pregătiți calea Domnului , neteziți-I cărările ! » “
40003004	Ioan purta o haină din păr de cămilă , iar în jurul mijlocului avea un brâu de piele . Hrana lui erau lăcustele și mierea sălbatică .
40003005	Cei din Ierusalim , din toată Iudeea și din toată regiunea Iordanului au început să vină la el
40003006	și , mărturisindu-și păcatele , erau botezați de el în râul Iordan .
40003007	Dar când a văzut că mulți farisei și saduchei vin la botezul lui , Ioan le-a zis : „ Pui de vipere , cine v-a arătat cum să fugiți de pedeapsa care vine ? !
40003008	Faceți roade vrednice de pocăință !
40003009	Să nu credeți că puteți zice în voi înșivă : « Îl avem ca tată pe Avraam ! » , căci vă spun că Dumnezeu poate să-i ridice lui Avraam copii chiar și din pietrele acestea !
40003010	Toporul este pus deja la rădăcina copacilor ! Prin urmare , orice pom care nu face roade bune este tăiat și aruncat în foc .
40003011	Eu vă botez cu apă spre pocăință , dar după Mine vine Cel Ce este mai puternic decât mine , Căruia eu nu sunt vrednic să-I duc sandalele ! El vă va boteza cu Duhul Sfânt și cu foc .
40003012	El Își are în mână furca de treierat ; Își va curăți aria de treierat și Își va strânge grâul în hambar ; pleava însă o va arde într-un foc care nu se stinge “ .
40003013	Atunci Isus a venit din Galileea la Iordan , la Ioan , ca să fie botezat de el .
40003014	Însă Ioan încerca să-L oprească spunând : – Eu am nevoie să fiu botezat de Tine , și Tu vii la mine ?
40003015	Isus i-a răspuns : – Lasă să fie așa acum , căci se cuvine să împlinim tot ce este drept . Atunci Ioan a încuviințat .
40003016	Imediat după ce a fost botezat , Isus a ieșit din apă . Și iată că cerurile ( Îi ) erau deschise și L-a văzut pe Duhul lui Dumnezeu coborând ca un porumbel și venind peste El .
40003017	Și din ceruri s-a auzit un glas care zicea : „ Acesta este Fiul Meu preaiubit în Care-Mi găsesc plăcerea ! “
40004001	Atunci Isus a fost dus de Duhul în pustie , ca să fie ispitit de diavolul .
40004002	Isus a postit timp de patruzeci de zile și patruzeci de nopți și apoi a flămânzit .
40004003	Atunci ispititorul s-a apropiat de El și I-a zis : – Dacă ești Fiul lui Dumnezeu , poruncește ca aceste pietre să devină pâini !
40004004	Însă Isus i-a răspuns : – Este scris : „ Omul nu trăiește numai cu pâine , ci cu orice cuvânt care iese din gura lui Dumnezeu “ .
40004005	Atunci diavolul L-a dus în sfânta cetate , L-a pus să stea pe streașina Templului
40004006	și I-a zis : – Dacă ești Fiul lui Dumnezeu , aruncă-Te jos , căci este scris : „ El le va porunci îngerilor Săi cu privire la Tine “ și „ Ei Te vor purta pe brațele lor , ca nu cumva să-Ți lovești piciorul de vreo piatră ! “
40004007	Isus i-a răspuns : – De asemenea este scris : „ Să nu-L ispitești pe Domnul , Dumnezeul tău ! “
40004008	Diavolul L-a mai dus pe un munte foarte înalt și I-a arătat toate regatele lumii și splendoarea lor .
40004009	Apoi I-a zis : – Toate acestea Ți le voi da Ție dacă te vei prosterna și mi te vei închina .
40004010	Atunci Isus i-a răspuns : – Pleacă , Satan , căci este scris : „ Domnului , Dumnezeul tău , să te închini și numai Lui să-I slujești ! “
40004011	Atunci diavolul a plecat de la El . Și iată că niște îngeri au venit să-I slujească .
40004012	Când a auzit Isus că Ioan fusese închis , a plecat în Galileea .
40004013	A părăsit Nazaretul și S-a dus să locuiască în Capernaum , lângă mare , în ținutul lui Zabulon și al lui Neftali ,
40004014	ca să se împlinească ce a fost spus prin profetul Isaia , care zice :
40004015	„ Ținut al lui Zabulon și ținut al lui Neftali , calea spre mare , dincolo de Iordan , Galileea neamurilor !
40004016	Poporul care locuia în întuneric a văzut o mare lumină ! Peste cei ce locuiau în țara umbrei morții a răsărit o lumină ! “
40004017	De atunci încolo , Isus a început să predice și să zică : „ Pocăiți-vă , pentru că Împărăția Cerurilor este aproape ! “
40004018	În timp ce mergea pe malul Mării Galileii , Isus a văzut doi frați , pe Simon , zis Petru , și pe Andrei , fratele lui , care aruncau un năvod în mare , căci erau pescari .
40004019	El le-a zis : „ Veniți după Mine și vă voi face pescari de oameni ! “
40004020	Ei și-au lăsat imediat năvoadele și L-au urmat .
40004021	Mergând mai departe de acolo , El a văzut alți doi frați : pe Iacov , fiul lui Zebedei , și pe Ioan , fratele lui , care erau într-o barcă împreună cu Zebedei , tatăl lor , și își cârpeau năvoadele . Isus i-a chemat ,
40004022	iar ei au lăsat imediat barca și pe tatăl lor și L-au urmat .
40004023	Isus călătorea prin toată Galileea , dând învățătură în sinagogile lor , predicând Evanghelia Împărăției și vindecând orice boală și orice neputință care erau în popor .
40004024	Vestea despre El s-a răspândit în toată Siria . Oamenii îi aduceau la El pe toți cei ce sufereau de diferite boli sau dureri , pe cei demoniaci , pe cei epileptici și pe cei paralizați , iar El îi vindeca .
40004025	Îl urmau mulțimi mari de oameni din Galileea , din Decapolis , din Ierusalim , din Iudeea și de dincolo de Iordan .
40005001	Când a văzut Isus mulțimile , a urcat pe munte și S-a așezat jos . Ucenicii Săi au venit la El ,
40005002	iar El a început să vorbească și să-i învețe astfel :
40005003	„ Ferice de cei săraci în duh , căci a lor este Împărăția Cerurilor !
40005004	Ferice de cei îndurerați , căci ei vor fi mângâiați !
40005005	Ferice de cei blânzi , căci ei vor moșteni pământul !
40005006	Ferice de cei flămânzi și însetați după dreptate , căci ei vor fi săturați !
40005007	Ferice de cei milostivi , căci ei vor avea parte de milă !
40005008	Ferice de cei cu inima curată , căci ei Îl vor vedea pe Dumnezeu !
40005009	Ferice de cei împăciuitori , căci ei vor fi numiți fii ai lui Dumnezeu !
40005010	Ferice de cei persecutați din pricina dreptății , căci a lor este Împărăția Cerurilor !
40005011	Ferice de voi când oamenii vă insultă , vă persecută și spun tot felul de lucruri rele , ( mințind ) împotriva voastră , din pricina Mea !
40005012	Bucurați-vă și veseliți-vă , pentru că răsplata voastră este mare în ceruri ! Căci tot așa i-au persecutat și pe profeții dinaintea voastră !
40005013	Voi sunteți sarea pământului . Dar dacă sarea își pierde gustul , prin ce va fi făcută din nou sărată ? ! Nu mai este bună la nimic , decât să fie aruncată afară și călcată în picioare de oameni .
40005014	Voi sunteți lumina lumii . O cetate așezată pe un munte nu poate să rămână ascunsă .
40005015	Și nimeni nu aprinde un felinar ca să-l pună sub un oboroc , ci îl pune pe un suport și astfel el luminează tuturor celor din casă .
40005016	Tot așa să lumineze și lumina voastră înaintea oamenilor , ca ei să vadă faptele voastre bune și să-L slăvească pe Tatăl vostru , Care este în ceruri .
40005017	Să nu credeți că am venit să anulez Legea sau Profeții ! Nu am venit să anulez , ci să împlinesc .
40005018	Căci adevărat vă spun că , atâta vreme cât nu vor trece cerul și pământul , nici măcar o iot ă sau o parte a vreunei litere nu va fi înlăturată din Lege , înainte să se întâmple toate lucrurile .
40005019	Așa că oricine încalcă una din cele mai mici din aceste porunci și îi învață și pe alții să facă la fel va fi numit cel mai mic în Împărăția Cerurilor . Dar oricine le împlinește și îi învață și pe alții să facă la fel va fi numit mare în Împărăția Cerurilor .
40005020	Căci vă spun că , dacă dreptatea voastră nu o întrece pe cea a cărturarilor și a fariseilor , cu nici un chip nu veți intra în Împărăția Cerurilor .
40005021	Ați auzit că li s-a zis celor din vechime : « Să nu ucizi ! Oricine ucide va cădea sub pedeapsa judecății » .
40005022	Dar Eu vă spun că oricine se mânie pe fratele său va cădea sub pedeapsa judecății și oricine îi va zice fratelui său : « Prostule ! » va cădea sub pedeapsa Sinedriului ; iar cel ce-i va zice : « Nebunule ! » va cădea sub pedeapsa focului Gheenei .
40005023	Așa că , dacă îți aduci darul la altar și acolo îți amintești că fratele tău are ceva împotriva ta ,
40005024	lasă-ți darul acolo , înaintea altarului , și du-te mai întâi să te împaci cu fratele tău . Apoi vino și adu-ți darul .
40005025	Caută să te împaci cât mai repede cu acuzatorul tău , câtă vreme ești cu el pe drum , ca nu cumva acuzatorul tău să te dea pe mâna judecătorului , judecătorul să te dea pe mâna temnicerului și să fii aruncat în închisoare !
40005026	Adevărat îți spun că nu vei ieși de acolo până când nu vei fi plătit și ultimul codrantes !
40005027	Ați auzit că s-a zis : « Să nu comiți adulter ! » .
40005028	Dar Eu vă spun că oricine se uită cu poftă la o femeie a și comis adulter cu ea în inima lui .
40005029	Deci , dacă ochiul tău cel drept te face să păcătuiești , scoate-l afară și aruncă-l , căci este spre folosul tău să-ți pierzi unul din mădulare , decât să-ți fie aruncat în Gheenă tot trupul .
40005030	Iar dacă mâna ta cea dreaptă te face să păcătuiești , taie-o și arunc-o , căci este spre folosul tău să-ți pierzi unul din mădulare , decât să-ți meargă în Gheenă tot trupul .
40005031	S-a mai zis : « Oricine divorțează de soția lui să-i dea o carte de despărțire » .
40005032	Dar Eu vă spun că oricine divorțează de soția lui , în afară de cazul în care este vorba de imoralitate , o împinge să comită adulter , iar cel ce se căsătorește cu o femeie divorțată comite și el adulter .
40005033	Din nou , ați auzit că li s-a zis celor din vechime : « Să nu juri fals , ci să împlinești față de Domnul jurămintele tale » .
40005034	Dar Eu vă spun să nu jurați deloc : nici pe cer , pentru că este tronul lui Dumnezeu ;
40005035	nici pe pământ , pentru că este așternutul picioarelor Lui ; nici pe Ierusalim , pentru că este cetatea marelui Împărat ;
40005036	să nu juri nici măcar pe capul tău , pentru că nu poți face nici măcar un fir de păr alb sau negru .
40005037	Vorbirea voastră să fie astfel : « Da » să fie « Da » și « Nu » să fie « Nu » . Ce trece peste aceste cuvinte vine de la cel rău .
40005038	Ați auzit că s-a zis : « Ochi pentru ochi și dinte pentru dinte » .
40005039	Dar Eu vă spun să nu vă împotriviți celui ce vă face rău . Ci aceluia care te lovește peste obrazul drept , întoarce-i-l și pe celălalt .
40005040	Celui ce vrea să te dea în judecată și să-ți ia tunica , lasă-i și haina ,
40005041	iar dacă cineva te obligă să mergi cu el o milă , mergi cu el două mile .
40005042	Celui ce-ți cere , dă-i , iar pe cel ce vrea să se împrumute de la tine să nu-l refuzi .
40005043	Ați auzit că s-a zis : « Să-l iubești pe semenul tău și să-l urăști pe dușmanul tău » .
40005044	Dar Eu vă spun : iubiți-vă dușmanii și rugați-vă pentru cei ce vă persecută ,
40005045	ca să fiți astfel fii ai Tatălui vostru , Care este în ceruri ! Căci El face să răsară soarele Lui și peste cei răi , și peste cei buni și trimite ploaie și peste cei drepți , și peste cei nedrepți .
40005046	Dacă-i iubiți doar pe cei ce vă iubesc , ce răsplată veți avea ? Oare colectorii de taxe nu fac la fel ?
40005047	Și dacă vă întâmpinați cu dragoste doar frații , ce lucru neobișnuit faceți ? Oare neamurile nu fac la fel ?
40005048	Fiți deci desăvârșiți , așa cum și Tatăl vostru cel ceresc este desăvârșit !
40006001	Luați seama să nu vă îndepliniți dreptatea voastră înaintea oamenilor , ca să fiți văzuți de ei ! Altminteri , nu veți mai primi nicio răsplată de la Tatăl vostru , Care este în ceruri !
40006002	Așa că , atunci când faci milostenie , nu suna din trâmbiță înaintea ta , cum fac ipocriții în sinagogi și pe străzi , ca să fie slăviți de oameni . Adevărat vă spun că și-au primit răsplata !
40006003	Tu însă când faci milostenie , să nu știe stânga ta ce face dreapta ,
40006004	pentru ca milostenia ta sa fie făcută în ascuns , iar Tatăl tău , Care vede în ascuns , îți va răsplăti .
40006005	Atunci când vă rugați , să nu fiți ca ipocriții , căci lor le place să se roage stând în picioare în sinagogi și la colțurile străzilor , ca să fie văzuți de oameni . Adevărat vă spun că și-au primit răsplata !
40006006	Ci tu , când te rogi , intră în camera ta , încuie ușa după tine și roagă-te Tatălui tău , Care este în ascuns , iar Tatăl tău , Care vede în ascuns , îți va răsplăti .
40006007	Când vă rugați , să nu bolborosiți aceleași cuvinte , cum fac neamurile care cred că , dacă spun multe cuvinte , vor fi ascultați .
40006008	Voi să nu fiți ca ei , pentru că Tatăl vostru știe de ce anume aveți nevoie mai înainte ca voi să-I cereți .
40006009	Iată deci cum trebuie să vă rugați : « Tatăl nostru , Care ești în ceruri , sfințească-se Numele Tău ,
40006010	vie Împărăția Ta , facă-se voia Ta , precum în cer , așa și pe pământ !
40006011	Pâinea noastră , cea de toate zilele , dă-ne-o nouă astăzi !
40006012	Și ne iartă nouă greșelile noastre , precum și noi iertăm celor ce ne greșesc !
40006013	Și nu ne lăsa să cădem în ispită , ci izbăvește-ne de cel rău ! ( Căci a Ta este Împărăția și puterea și slava , în veci . Amin ! ) »
40006014	Dacă le iertați oamenilor greșelile , și Tatăl vostru cel ceresc vi le va ierta vouă ,
40006015	dar dacă nu-i iertați pe oameni , nici Tatăl vostru nu vă va ierta greșelile .
40006016	Atunci când postiți , să nu afișați niște fețe posomorâte ca ipocriții care își urâțesc fețele , ca să le arate oamenilor că postesc . Adevărat vă spun că și-au luat răsplata !
40006017	Ci tu , când postești , unge-ți capul și spală-ți fața ,
40006018	ca să nu te arăți oamenilor că postești , ci Tatălui tău , Care este în ascuns , iar Tatăl tău , Care vede în ascuns , îți va răsplăti .
40006019	Nu vă adunați comori pe pământ , unde le distrug moliile și rugina și unde le sapă și le fură hoții ,
40006020	ci adunați-vă comori în cer , unde nu le distrug moliile și rugina și unde hoții nu le sapă , nici nu le fură .
40006021	Căci acolo unde este comoara ta , acolo va fi și inima ta .
40006022	Ochiul este felinarul trupului . Dacă ochiul tău este sănătos , tot trupul tău va fi plin de lumină ,
40006023	dar dacă ochiul tău este rău , atunci tot trupul tău va fi plin de întuneric . Așadar , dacă lumina care este în tine este întuneric , cât de mare trebuie să fie întunericul acesta !
40006024	Nimeni nu poate sluji la doi stăpâni : căci ori îl va urî pe unul și-l va iubi pe celălalt , ori îi va fi devotat unuia și-l va disprețui pe celălalt . Nu puteți sluji și lui Dumnezeu , și lui Mamona .
40006025	De aceea vă spun : nu vă îngrijorați de viața voastră , gândindu-vă ce veți mânca sau ce veți bea , nici de trupul vostru , gândindu-vă cu ce vă veți îmbrăca ! Oare nu este viața mai mult decât hrana și trupul mai mult decât îmbrăcămintea ?
40006026	Uitați-vă la păsările cerului : ele nici nu seamănă , nici nu seceră și nici nu adună în hambare . Și totuși Tatăl vostru cel ceresc le hrănește . Oare nu sunteți voi cu mult mai valoroși decât ele ?
40006027	Și apoi , cine dintre voi , îngrijorându-se , poate să adauge măcar un cot la firul vieții lui ? !
40006028	Și de ce vă îngrijorați de îmbrăcăminte ? Uitați-vă cu atenție cum cresc crinii de pe câmp : ei nici nu trudesc din greu , nici nu torc .
40006029	Și totuși vă spun că nici chiar Solomon , în toată gloria lui , nu s-a îmbrăcat ca unul dintre ei !
40006030	Iar dacă Dumnezeu îmbracă astfel iarba de pe câmp , care astăzi este , dar mâine va fi aruncată în cuptor , oare nu vă va îmbrăca El cu mult mai mult pe voi , puțin credincioșilor ? !
40006031	Așadar , să nu vă îngrijorați zicând : « Ce vom mânca ? » sau « Ce vom bea ? » sau « Cu ce ne vom îmbrăca ? » ,
40006032	căci toate aceste lucruri neamurile le caută ! Tatăl vostru cel ceresc știe că aveți nevoie de toate acestea .
40006033	Căutați mai întâi Împărăția ( lui Dumnezeu ) și dreptatea Lui , și toate aceste lucruri vi se vor da pe deasupra .
40006034	Nu vă îngrijorați deci de ziua de mâine , căci ziua de mâine se va îngrijora de ea însăși . Îi este de ajuns zilei necazul ei .
40007001	Nu judecați , ca să nu fiți judecați .
40007002	Căci cu ce judecată judecați , veți fi judecați , și cu ce măsură măsurați , vi se va măsura .
40007003	De ce vezi tu paiul din ochiul fratelui tău și nu observi bârna din ochiul tău ? !
40007004	Sau cum poți să-i spui fratelui tău : « Lasă-mă să-ți scot paiul din ochi ! » , când iată că tu ai o bârnă în ochiul tău ? !
40007005	Ipocritule ! Scoate mai întâi bârna din ochiul tău și atunci vei vedea clar să scoți paiul din ochiul fratelui tău !
40007006	Să nu le dați câinilor lucrurile sfinte și să nu vă aruncați mărgăritarele înaintea porcilor , ca nu cumva porcii să le calce în picioare , și apoi câinii să se întoarcă să vă sfâșie .
40007007	Cereți și vi se va da ; căutați și veți găsi ; bateți și vi se va deschide !
40007008	Căci oricine cere primește ; cel ce caută găsește , iar celui ce bate i se va deschide .
40007009	Cine este omul acela dintre voi , care , atunci când fiul său îi cere o pâine , să-i dea o piatră ?
40007010	Sau care , atunci când acesta îi cere un pește , să-i dea un șarpe ?
40007011	Așadar , dacă voi , care sunteți răi , știți să le dați daruri bune copiilor voștri , cu cât mai mult Tatăl vostru , Care este în ceruri , le va da lucruri bune celor ce I le cer !
40007012	Tot ceea ce ați dori deci să vă facă vouă oamenii , faceți-le și voi la fel ! Căci în aceasta sunt cuprins e ă Legea și Profeții .
40007013	Intrați pe poarta cea îngustă ! Căci largă este poarta , lată este calea care duce la pieire și mulți sunt cei care intră pe ea !
40007014	Dar strâmtă este poarta , îngustă este calea care duce la viață și puțini sunt cei care o găsesc .
40007015	Păziți-vă de profeții falși ! Ei vin la voi îmbrăcați în haine de oi , dar pe dinăuntru sunt niște lupi feroce .
40007016	Îi veți recunoaște după roadele lor . Culeg oare oamenii struguri din mărăcini sau smochine din ciulini ?
40007017	Tot așa , orice pom bun face roade bune , dar orice pom stricat face roade stricate .
40007018	Un pom bun nu poate face roade stricate și un pom stricat nu poate face roade bune .
40007019	Orice pom care nu face roade bune este tăiat și aruncat în foc .
40007020	Așadar , după roadele lor îi veți recunoaște .
40007021	Nu oricine-Mi zice : « Doamne , Doamne ! » va intra în Împărăția Cerurilor , ci doar acela care face voia Tatălui Meu , Care este în ceruri .
40007022	Mulți Îmi vor zice în ziua aceea : « Doamne , Doamne , n-am profețit noi în Numele Tău ? N-am scos noi demoni în Numele Tău ? N-am făcut noi multe minuni în Numele Tău ? »
40007023	Atunci le voi spune limpede : « Niciodată nu v-am cunoscut ! Plecați de la Mine , voi , cei ce săvârșiți fărădelegea ! »
40007024	De aceea oricine aude aceste cuvinte ale Mele și le împlinește va fi asemănat cu un om înțelept , care și-a construit casa pe stâncă .
40007025	S-a revărsat ploaia , au venit șuvoaiele de apă , au suflat vânturile și au izbit în casa aceea , dar ea nu s-a prăbușit , pentru că avea temelia pusă pe stâncă .
40007026	Însă oricine aude aceste cuvinte ale Mele și nu le pune în practică va fi asemănat cu un om nesăbuit , care și-a construit casa pe nisip .
40007027	S-a revărsat ploaia , au venit șuvoaiele de apă , au suflat vânturile și au izbit în casa aceea , și ea s-a prăbușit , iar prăbușirea i-a fost mare . “
40007028	După ce a terminat Isus de spus cuvintele acestea , mulțimile au rămas uimite de învățătura Lui ,
40007029	căci El îi învăța ca Unul Care avea autoritate , nu cum îi învățau cărturarii lor .
40008001	Când a coborât Isus de pe munte , mulțimile L-au urmat .
40008002	Și iată că un lepros a venit la El , I s-a închinat și I-a zis : – Doamne , dacă vrei , poți să mă curățești !
40008003	Isus a întins mâna , l-a atins și i-a zis : – Da , vreau . Fii curățit ! Și imediat a fost curățit de lepra lui .
40008004	Isus i-a zis : – Vezi să nu spui nimănui , ci du-te să te arăți preotului și adu darul pe care l-a poruncit Moise , ca mărturie pentru ei !
40008005	Când a intrat Isus în Capernaum , a venit la El un centurion care L-a rugat
40008006	și I-a zis astfel : – Doamne , slujitorul meu zace paralizat în casă și se chinuie cumplit !
40008007	Isus i-a zis : – Voi veni și-l voi vindeca .
40008008	Dar centurionul a răspuns : – Doamne , nu sunt vrednic să intri sub acoperișul meu , ci spune doar un cuvânt și slujitorul meu va fi vindecat !
40008009	Căci și eu , la rândul meu , sunt un om sub autoritate și am și eu soldați în subordinea mea . Când îi spun unuia : „ Du-te ! “ , el se duce , iar când îi spun altuia : „ Vino ! “ , el vine . De asemenea , când îi spun sclavului meu : „ Fă cutare lucru ! “ , el îl face .
40008010	Isus s-a mirat când l-a auzit și le-a zis celor ce erau cu El : – Adevărat vă spun că nici chiar în Israel n-am găsit pe cineva cu o credință așa de mare !
40008011	Și vă spun că vor veni mulți de la răsărit și de la apus și se vor așeza la masă cu Avraam , Isaac și Iacov în Împărăția Cerurilor .
40008012	Dar fiii Împărăției vor fi aruncați în întunericul de afară . Acolo va fi plânsul și scrâșnirea dinților !
40008013	Apoi Isus i-a zis centurionului : – Du-te ! Facă-ți-se după cum ai crezut ! Și slujitorul acestuia a fost vindecat chiar în ceasul acela .
40008014	Isus a intrat apoi în casa lui Petru și a văzut-o pe soacra acestuia zăcând la pat și având febră .
40008015	El i-a atins mâna și febra a lăsat-o , iar ea s-a ridicat și a început să-I slujească .
40008016	Seara , au adus la Isus mulți demoniaci , iar El a alungat duhurile prin cuvântul Lui și i-a vindecat pe toți bolnavii ,
40008017	ca să se împlinească ce a fost spus prin profetul Isaia , care zice : „ El a luat asupra Lui neputințele noastre și a purtat bolile noastre “ .
40008018	Când a văzut Isus mulțimea din jurul Lui , le-a poruncit ucenicilor să treacă de cealaltă parte a mării .
40008019	Chiar atunci a venit la El un cărturar și I-a zis : – Învățătorule , Te voi urma oriunde vei merge !
40008020	Isus i-a răspuns : – Vulpile au vizuini și păsările cerului au cuiburi , dar Fiul Omului nu are unde să-Și odihnească capul .
40008021	Un altul dintre ucenicii Săi I-a zis : – Doamne , dă-mi voie mai întâi să mă duc să-l înmormântez pe tatăl meu !
40008022	Isus i-a răspuns : – Urmează-Mă și lasă morții să-și îngroape morții !
40008023	Apoi S-a suit în barcă , iar ucenicii Săi L-au urmat .
40008024	Și iată că pe mare s-a stârnit deodată o furtună atât de puternică , încât barca a fost acoperită de valuri . Isus dormea .
40008025	Ucenicii au venit la El și L-au trezit , spunându-I : – Doamne , scapă-ne , că ci pierim !
40008026	Însă Isus le-a zis : – De ce sunteți atât de fricoși , puțin credincioșilor ? Apoi s-a sculat , a mustrat vânturile și marea și s-a făcut o liniște mare .
40008027	Oamenii au rămas uimiți și au zis : „ Ce fel de Om este Acesta , de-L ascultă până și vânturile și marea ? “
40008028	Când a ajuns de cealaltă parte a mării , în ținutul gadarenilor , L-au întâlnit doi demoniaci , care ieșeau din morminte . Erau atât de cumpliți , încât nimeni nu putea să treacă pe drumul acela .
40008029	Și iată că ei au început să strige : – Ce avem noi de-a face cu Tine , Fiule al lui Dumnezeu ? Ai venit aici să ne chinui înainte de vreme ?
40008030	Ceva mai departe de ei , păștea o turmă mare de porci .
40008031	Demonii L-au rugat : – Dacă ne scoți afară , trimite-ne în turma aceea de porci !
40008032	El le-a zis : – Duceți-vă . Ei au ieșit afară și au intrat în porci . Și deodată întreaga turmă s-a repezit pe râpă în jos , în apă , și s-a înecat .
40008033	Porcarii au fugit , s-au dus în cetate și au povestit totul , inclusiv ceea ce s-a întâmplat cu cei demoniaci .
40008034	Și iată că toți cei din cetate au ieșit să-L întâlnească pe Isus . Când L-au văzut , L-au rugat să plece din regiunea lor .
40009001	Atunci Isus S-a suit în barcă , a traversat înapoi marea și S-a dus în cetatea Lui .
40009002	Și iată că niște oameni au adus la El un paralitic întins pe un pat . Când le-a văzut Isus credința , i-a zis paraliticului : „ Îndrăznește , fiule ! Păcatele îți sunt iertate ! “
40009003	Atunci unii cărturari și-au zis în ei înșiși : „ Acest Om blasfemiază ! “
40009004	Isus însă , cunoscându-le gândurile , a zis : „ De ce gândiți lucruri rele în inimile voastre ?
40009005	Căci ce este mai ușor a spune : « Păcatele îți sunt iertate ! » sau a spune : « Ridică-te și umblă ! » ?
40009006	Dar ca să știți că Fiul Omului are pe pământ autoritatea de a ierta păcatele . . . “ , și atunci i-a zis paraliticului : „ Ridică-te , ia-ți patul și du-te acasă ! “
40009007	Și el s-a ridicat și s-a dus acasă .
40009008	Mulțimile s-au înfricoșat când au văzut lucrul acesta și L-au slăvit pe Dumnezeu , Cel Care a le-dat oamenilor o astfel de autoritate .
40009009	Plecând mai departe de acolo , Isus a văzut un om , numit Matei , șezând la masa unde se colectau taxele și i-a zis : „ Urmează-Mă ! “ . El s-a ridicat și L-a urmat .
40009010	În timp ce Isus stătea la masă în casa lui Matei , iată că mulți colectori de taxe și păcătoși au venit să ia masa împreună cu El și cu ucenicii Săi .
40009011	Când au văzut fariseii lucrul acesta , i-au întrebat pe ucenicii lui Isus : – De ce mănâncă Învățătorul vostru cu colectorii de taxe și cu păcătoșii ?
40009012	Însă Isus i-a auzit și le-a zis : – Nu cei sănătoși au nevoie de doctor , ci cei bolnavi .
40009013	Duceți-vă să învățați ce înseamnă : „ Milă doresc , nu jertfă ! “ Căci Eu n-am venit să-i chem pe cei drepți , ci pe cei păcătoși .
40009014	Atunci ucenicii lui Ioan au venit la El și L-au întrebat : – De ce noi și fariseii postim des , iar ucenicii Tăi nu postesc deloc ?
40009015	Isus le-a răspuns : – Se pot jeli nuntașii atâta vreme cât mirele este cu ei ? Vor veni însă zilele când mirele va fi luat de la ei și atunci vor posti .
40009016	Nimeni nu pune o bucată de pânză nouă la o haină veche , căci peticul se va desprinde din haină și ruptura se va face mai mare .
40009017	Și nimeni nu pune vinul nou în burdufuri vechi . Dacă face așa , burdufurile se vor crăpa , vinul se va vărsa și burdufurile vor fi distruse . Ci vinul nou se pune în burdufuri noi și astfel se păstrează amândouă .
40009018	În timp ce Isus spunea aceste lucruri , a venit unul dintre conducătorii sinagogii , I s-a închinat și I-a zis : „ Fiica mea tocmai a murit , dar vino și pune-Ți mâna peste ea și va trăi ! “
40009019	Isus S-a ridicat și a plecat în urma lui împreună cu ucenicii Săi .
40009020	Și iată că o femeie , care de doisprezece ani avea o scurgere de sânge , a venit prin spate și s-a atins de marginea hainei Lui .
40009021	Căci își zicea : „ Dacă aș putea măcar să mă ating de haina Lui , voi fi vindecată ! “
40009022	Isus S-a întors și a văzut-o . El i-a zis : „ Îndrăznește , fiică ! Credința ta te-a vindecat ! “ Și femeia a fost vindecată chiar în ceasul acela .
40009023	Când a ajuns Isus în casa conducătorului sinagogii și i-a văzut pe cei ce cântau de jale la fluier și mulțimea tulburată ,
40009024	le-a zis : „ Plecați , pentru că fetița n-a murit , ci doarme ! “ Ei însă râdeau de El .
40009025	După ce mulțimea a fost scoasă afară , Isus a intrat înăuntru , a luat-o pe fetiță de mână și ea s-a ridicat .
40009026	Vestea despre această întâmplare s-a răspândit în tot ținutul acela .
40009027	Când a plecat de acolo , s-au luat după El doi orbi care strigau și ziceau : – Ai milă de noi , Fiul lui David !
40009028	După ce a intrat Isus în casă , orbii s-au apropiat de El , iar El i-a întrebat : – Credeți că pot face lucrul acesta ? – Da , Doamne , I-au răspuns ei .
40009029	Atunci El le-a atins ochii și le-a zis : – Să vi se facă după credința voastră !
40009030	Și ochii lor au fost deschiși . Isus le-a atras atenția și le-a zis : – Vedeți să nu știe nimeni !
40009031	Dar ei au ieșit și au răspândit vestea despre El în tot ținutul acela .
40009032	În timp ce plecau ei , iată că au adus la Isus un om mut , care era demoniac .
40009033	După ce a fost scos demonul din el , mutul a început să vorbească . Mulțimile se mirau și ziceau : „ Niciodată nu s-a mai văzut așa ceva în Israel ! “
40009034	Însă fariseii ziceau : „ El scoate demonii cu ajutorul conducătorului demonilor ! “
40009035	Isus călătorea prin toate cetățile și satele , dând învățătură în sinagogile lor , predicând Evanghelia Împărăției și vindecând orice boală și orice neputință .
40009036	Când a văzut El mulțimile , I s-a făcut milă de ele , pentru că erau necăjite și neajutorate ca niște oi care nu au păstor .
40009037	Atunci le-a zis ucenicilor Săi : „ Secerișul este mare , dar lucrătorii sunt puțini !
40009038	Rugați-L deci pe Domnul secerișului să trimită lucrători la secerișul Său ! “
40010001	Isus i-a chemat la El pe cei doisprezece ucenici ai Săi și le-a dat autoritate să scoată afară duhurile necurate și să vindece orice boală și orice neputință .
40010002	Iată care sunt numele celor doisprezece apostoli : cel dintâi , Simon , care este numit Petru , și Andrei , fratele lui ; Iacov , fiul lui Zebedei , și Ioan , fratele lui ;
40010003	Filip și Bartolomeu ; Toma și Matei , colectorul de taxe ; Iacov , fiul lui Alfeu , și Tadeu ;
40010004	Simon , zelotul , și Iuda Iscarioteanul , cel care L-a trădat pe Isus .
40010005	Pe aceștia doisprezece i-a trimis Isus , poruncindu-le următoarele : „ Să nu mergeți printre neamuri și să nu intrați în vreo cetate de-a samaritenilor ,
40010006	ci mergeți , mai degrabă , la oile pierdute ale casei lui Israel !
40010007	Iar în timp ce mergeți , vestiți și ziceți : « Împărăția Cerurilor este aproape ! »
40010008	Vindecați-i pe cei bolnavi , înviați-i pe cei morți , curățiți-i pe cei leproși , scoateți afară demonii ! Fără plată ați primit , fără plată să dați !
40010009	Să nu luați nici aur , nici argint , nici aramă în brâiele voastre ,
40010010	nici traistă de călătorie , nici două tunici , nici sandale și nici toiag , căci vrednic este lucrătorul de hrana lui !
40010011	În orice cetate sau sat intrați , interesați-vă cine de acolo este vrednic și rămâneți la el până veți pleca .
40010012	La intrarea voastră în casă , salutați-l !
40010013	Dacă familia aceea este vrednică , pacea voastră să vină peste ea , dar dacă nu este vrednică , pacea voastră să se întoarcă la voi !
40010014	Dacă cineva nu vă va primi , nici nu va asculta cuvintele voastre , scuturați-vă praful de pe picioare când ieșiți din casa sau din cetatea aceea !
40010015	Adevărat vă spun că , în Ziua Judecății , va fi mai ușor pentru ținutul Sodomei și al Gomorei decât pentru cetatea aceea !
40010016	Iată , Eu vă trimit ca pe niște oi în mijlocul lupilor ! Fiți deci înțelepți ca șerpii și fără pată ca porumbeii .
40010017	Păziți-vă de oameni , pentru că vă vor da pe mâna sinedriilor și vă vor biciui în sinagogile lor .
40010018	Din pricina Mea veți fi duși înaintea guvernatorilor și înaintea regilor , ca să slujiți drept mărturie pentru ei și pentru neamuri .
40010019	Dar când vă vor da pe mâna lor , să nu vă îngrijorați cu privire la cum sau ce veți spune , pentru că ce va trebui să spuneți vă va fi dat chiar în ceasul acela !
40010020	Căci nu voi sunteți cei care veți vorbi , ci Duhul Tatălui vostru este Cel Care va vorbi prin voi .
40010021	Fratele îl va trăda și-l va da la moarte pe fratele său , iar tatăl , pe copilul său ; copiii se vor ridica împotriva părinților și-i vor da la moarte .
40010022	Veți fi urâți de toți din pricina Numelui Meu , dar cel ce va răbda până la sfârșit va fi mântuit .
40010023	Când vă vor persecuta într-o cetate , să fugiți în alta ! Adevărat vă spun că nu veți termina de străbătut cetățile lui Israel înainte să vină Fiul Omului !
40010024	Un ucenic nu este mai presus de învățătorul său și un sclav nu este mai presus de stăpânul său .
40010025	Îi este de ajuns ucenicului să fie ca învățătorul său și sclavului – ca stăpânul său . Dacă pe stăpânul casei l-au numit « Beelzebul » , cu cât mai mult îi vor numi așa pe cei din casa Lui !
40010026	Așadar , să nu vă temeți de ei ! Căci nu este nimic acoperit , care nu va fi descoperit , și nimic ascuns , care nu va fi făcut cunoscut !
40010027	Ceea ce vă spun Eu la întuneric voi să spuneți la lumină și ceea ce auziți șoptindu -se la urechile voastre să vestiți de pe acoperișurile caselor !
40010028	Nu vă temeți de cei ce omoară trupul , dar care nu pot omorî sufletul ! Ci temeți-vă mai degrabă de Cel Ce poate să distrugă și sufletul , și trupul , în Gheenă .
40010029	Nu se vând oare două vrăbii pe un assarion ? Și totuși , nici măcar una dintre ele nu cade la pământ fără voia Tatălui vostru !
40010030	Cât despre voi , chiar și firele de păr din cap , toate vă sunt numărate !
40010031	Deci nu vă temeți ! Voi sunteți mai valoroși decât multe vrăbii !
40010032	Așadar , pe oricine Mă va mărturisi în fața oamenilor îl voi mărturisi și Eu înaintea Tatălui Meu , Care este în ceruri .
40010033	Însă de oricine se va lepăda de Mine în fața oamenilor mă voi lepăda și Eu înaintea Tatălui Meu , Care este în ceruri .
40010034	Să nu credeți că am venit să aduc pacea pe pământ ; n-am venit să aduc pacea , ci sabia .
40010035	Căci am venit să-i întorc « pe fiu împotriva tatălui său , pe fiică împotriva mamei ei și pe noră împotriva soacrei sale ,
40010036	așa încât dușmanii unui om vor fi chiar cei din familia lui » .
40010037	Cel ce iubește pe tată sau pe mamă mai mult decât pe Mine , nu este vrednic de Mine , și cel ce iubește pe fiu sau pe fiică mai mult decât pe Mine , nu este vrednic de Mine .
40010038	Oricine nu-și ia crucea și nu Mă urmează , nu este vrednic de Mine .
40010039	Cel ce-și va găsi viața , o va pierde , dar cel ce-și va pierde viața de dragul Meu , o va găsi .
40010040	Cel ce vă primește pe voi Mă primește pe Mine , iar cel ce Mă primește pe Mine Îl primește , de fapt , pe Cel Ce M-a trimis pe Mine .
40010041	Cel ce primește un profet , în numele unui profet , va primi răsplata unui profet , iar cel ce primește un om drept , în numele unui om drept , va primi răsplata unui om drept .
40010042	Și oricine-i va da chiar și un pahar cu apă rece unuia dintre acești micuți , în numele unui ucenic , adevărat vă spun că nu-și va pierde răsplata . “
40011001	După ce a terminat de dat porunci celor doisprezece ucenici ai Săi , Isus a plecat de acolo ca să dea învățătură și să predice în cetățile lor .
40011002	Ioan a auzit în închisoare despre lucrările lui Cristos și a trimis cuvânt prin ucenicii săi ,
40011003	ca să-L întrebe astfel : – Tu ești Cel Care urma să vină sau trebuie să așteptăm pe altul ?
40011004	Isus le-a răspuns : – Duceți-vă și spuneți-i lui Ioan ceea ce vedeți și auziți :
40011005	orbii văd , șchiopii umblă , leproșii sunt curățiți , surzii aud , morții sunt înviați , iar săracilor li se vestește Evanghelia .
40011006	Fericit este cel care nu se poticnește în Mine !
40011007	În timp ce plecau ei , Isus a început să le vorbească mulțimilor despre Ioan : – Ce ați ieșit să vedeți în pustie ? O trestie clătinată de vânt ?
40011008	Atunci ce ați ieșit să vedeți ? Un om îmbrăcat în haine fine ? Iată că cei ce poartă haine fine sunt în palatele regilor !
40011009	Atunci ce ați ieșit să vedeți ? Un profet ? Vă spun că da , și chiar mai mult decât un profet !
40011010	Acesta este cel despre care a fost scris : „ Iată , Îl trimit înaintea feței Tale pe solul Meu , care va pregăti calea înaintea Ta ! “
40011011	Adevărat vă spun că , între cei născuți din femei , nu s-a ridicat niciunul mai mare decât Ioan Botezătorul . Totuși , cel mai mic în Împărăția Cerurilor este mai mare decât el .
40011012	Din zilele lui Ioan Botezătorul și până acum , în Împărăția Cerurilor se dă buzna și cei năvalnici pun mâna pe ea .
40011013	Căci până la Ioan au profețit toți Profeții și Legea .
40011014	Și , dacă vreți să acceptați ce vă spun , el este Ilie care urma să vină !
40011015	Cel ce are urechi , să audă !
40011016	Cu cine voi asemăna această generație ? Cu niște copii care stau în piețe și strigă la ceilalți :
40011017	„ V-am cântat din fluier , dar n-ați dansat ; v-am cântat de jale , dar nu v-ați tânguit ! “
40011018	Căci a venit Ioan , nici mâncând , nici bând , iar ei zic : „ Are demon ! “
40011019	A venit Fiul Omului mâncând și bând , iar ei zic : „ Iată un om mâncăcios și băutor de vin , un prieten al colectorilor de taxe și al păcătoșilor ! “ Totuși înțelepciunea este îndreptățită prin faptele ei .
40011020	Atunci Isus a început să mustre cetățile în care fuseseră făcute cele mai multe dintre minunile Lui , pentru că nu se pocăiseră :
40011021	„ Vai de tine , Horazin ! Vai de tine , Betsaida ! Căci dacă ar fi avut loc în Tir și Sidon minunile care au avut loc în voi , de multă vreme s-ar fi pocăit în sac și cenușă !
40011022	Dar Eu vă spun că , în Ziua Judecății , va fi mai ușor pentru Tir și Sidon decât pentru voi !
40011023	Iar tu , Capernaum , vei fi înălțat oare până la cer ? Nu , ci vei coborî până în Locuința Morților ! Căci dacă ar fi fost făcute în Sodoma minunile care au fost făcute în tine , ea ar fi dăinuit până astăzi !
40011024	De aceea îți spun că , în Ziua Judecății , va fi mai ușor pentru ținutul Sodomei decât pentru tine ! “
40011025	În vremea aceea , Isus a zis : „ Te laud , Tată , Doamne al cerului și al pământului , pentru că ai ascuns aceste lucruri de cei înțelepți și pricepuți și le-ai descoperit copilașilor !
40011026	Da , Tată , pentru că așa Ți-a plăcut Ție . . .
40011027	Toate lucrurile Mi-au fost încredințate Mie de către Tatăl Meu . Nimeni nu-L cunoaște pe Fiul în afară de Tatăl și nimeni nu-L cunoaște pe Tatăl în afară de Fiul și de cel căruia vrea Fiul să i-L descopere .
40011028	Veniți la Mine , toți cei trudiți și împovărați , și Eu vă voi da odihnă !
40011029	Luați jugul Meu asupra voastră și învățați de la Mine , pentru că Eu sunt blând și cu inima smerită , și astfel veți găsi odihnă pentru sufletele voastre !
40011030	Căci jugul Meu este bun , iar povara Mea este ușoară . “
40012001	În vremea aceea , într-o zi de Sabat , Isus trecea printre lanurile de grâu . Ucenicii Lui erau flămânzi , așa că au început să smulgă spice de grâu și să mănânce .
40012002	Când au văzut fariseii lucrul acesta , I-au zis lui Isus : – Uite , ucenicii Tăi fac ce nu este voie să se facă în ziua de Sabat !
40012003	El le-a răspuns : – N-ați citit ce a făcut David atunci când i s-a făcut foame atât lui , cât și celor ce erau cu el ?
40012004	Cum a intrat în Casa lui Dumnezeu și a mâncat pâinile prezentării , pe care nici el și nici cei ce erau cu el nu aveau voie să le mănânce , ci doar preoții .
40012005	Sau n-ați citit în Lege că în ziua de Sabat preoții încalcă Sabatul în Templu și totuși sunt nevinovați ?
40012006	Dar Eu vă spun că aici este Cineva mai mare decât Templul !
40012007	Dacă ați fi știut ce înseamnă : „ Milă doresc , nu jertfă ! “ , n-ați fi condamnat niște nevinovați !
40012008	Căci Fiul Omului este Domn și al Sabatului !
40012009	Isus a plecat de acolo și a intrat în sinagoga lor .
40012010	Și iată că în sinagogă era un om care avea o mână uscată . Ei , ca să-L poată acuza , L-au întrebat : – Este voie a vindeca în ziua de Sabat ?
40012011	Isus le-a răspuns : – Cine este omul acela dintre voi care , dacă are o oaie și-i cade într-o groapă în ziua de Sabat , să n-o apuce și să n-o scoată afară ?
40012012	Cu cât mai important deci este un om decât o oaie ! Așadar , este voie a face bine în ziua de Sabat !
40012013	Apoi i-a zis acelui om : – Întinde-ți mâna ! El a întins-o , și ea a fost vindecată , la fel de sănătoasă ca și cealaltă .
40012014	Atunci fariseii au ieșit afară și au ținut sfat împotriva lui Isus , ca să-L omoare .
40012015	Însă Isus a înțeles aceasta și a plecat de acolo . După El au mers mulțimi mari de oameni . El i-a vindecat pe toți
40012016	și i-a atenționat să nu-L facă cunoscut ,
40012017	ca să se împlinească astfel ceea ce a fost spus prin profetul Isaia , care zice :
40012018	„ Iată-L pe Slujitorul Meu , pe Care L-am ales , Preaiubitul Meu , în Care sufletul Meu Își găsește plăcerea ! Voi pune Duhul Meu peste El , iar El le va vesti neamurilor dreptatea .
40012019	Nu se va certa , nu va striga și nimeni nu-I va auzi glasul pe drumuri .
40012020	Nu va rupe trestia zdrobită și nu va stinge mucul care încă mai fumegă , până când nu va face să triumfe dreptatea !
40012021	Și în Numele Lui vor nădăjdui neamurile ! “
40012022	Apoi a fost adus la El un demoniac orb și mut . Isus l-a vindecat , așa că omul a putut vorbi și vedea .
40012023	Toate mulțimile erau uimite și ziceau : „ Nu cumva este Acesta Fiul lui David ? “
40012024	Însă când fariseii au auzit acest lucru , au zis : „ Omul Acesta nu scoate demonii decât cu ajutorul lui Beelzebu l , conducătorul demonilor ! “
40012025	Dar Isus le cunoștea gândurile , așa că le-a zis : „ Orice împărăție dezbinată împotriva ei înseși este ruinată și orice cetate sau casă dezbinată împotriva ei înseși nu va dăinui .
40012026	Dacă Satan îl scoate afară pe Satan , înseamnă că el este dezbinat împotriva lui însuși , deci cum va dăinui împărăția lui ? !
40012027	Și dacă Eu scot demonii cu ajutorul lui Beelzebu l , fiii voștri cu ajutorul cui îi scot ? De aceea ei vor fi judecătorii voștri !
40012028	Dar dacă Eu scot demonii cu ajutorul Duhului lui Dumnezeu , atunci Împărăția lui Dumnezeu a venit peste voi !
40012029	Sau cum poate cineva să intre în casa celui puternic și să-i ia lucrurile dacă nu l-a legat mai întâi ? Abia atunci îi poate jefui casa .
40012030	Cine nu este cu Mine este împotriva Mea , iar cine nu adună cu Mine risipește .
40012031	De aceea vă spun că orice păcat și blasfemie vor fi iertate oamenilor , dar blasfemia împotriva Duhului Sfânt nu le va fi iertată .
40012032	Dacă cineva va spune vreun cuvânt împotriva Fiului Omului , va fi iertat . Însă oricine va vorbi împotriva Duhului Sfânt nu va fi iertat nici în veacul aceasta , nici în cel care vine .
40012033	Ori faceți pomul bun și roadele lui bune , ori faceți pomul stricat și roadele lui stricate . Căci pomul este recunoscut după roadele sale .
40012034	Pui de vipere , cum ați putea voi să spuneți lucruri bune , când voi sunteți răi ? ! Căci din belșugul inimii vorbește gura !
40012035	Omul bun scoate lucruri bune din vistieria bună a inimii lui , dar omul rău scoate lucruri rele din vistieria rea a inimii lui .
40012036	Vă spun că , în Ziua Judecății , oamenii vor da socoteală pentru orice cuvânt nefolositor , pe care l-au rostit .
40012037	Căci din cuvintele tale vei fi achitat și din cuvintele tale vei fi condamnat .
40012038	Atunci unii dintre cărturari și dintre farisei I-au zis : – Învățătorule , vrem să vedem un semn de la Tine !
40012039	Însă Isus le-a răspuns : – O generație rea și adulteră caută un semn , dar nu i se va da un alt semn decât semnul profetului Iona .
40012040	Căci așa cum Iona a stat în pântecele peștelui uriaș timp de trei zile și trei nopți , tot așa va sta și Fiul Omului , timp de trei zile și trei nopți , în inima pământului .
40012041	Bărbații din Ninive se vor scula la judecată alături de această generație și o vor condamna , pentru că ei s-au pocăit la predica lui Iona , iar aici iată că se află Unul mai mare decât Iona !
40012042	Împărăteasa din sud se va scula la judecată alături de generația aceasta și o va condamna , pentru că ea a venit de la marginile pământului , ca să asculte înțelepciunea lui Solomon , iar aici iată că se află Unul mai mare decât Solomon !
40012043	Când duhul necurat iese afară dintr-un om , el umblă prin locuri pustii , căutând odihnă , dar n- o găsește .
40012044	Atunci își spune : „ Mă voi întoarce în casa mea , de unde am ieșit ! “ Și când vine , o găsește goală , măturată și împodobită .
40012045	Atunci se duce și mai ia cu el alte șapte duhuri , mai rele decât el , și intră și locuiesc acolo , iar starea din urmă a acelui om ajunge mai rea decât cea dintâi . Tot așa se va întâmpla și cu această generație rea .
40012046	În timp ce vorbea El mulțimilor , iată că mama și frații Lui stăteau afară și încercau să vorbească cu El .
40012047	( Atunci cineva I-a zis : – Iată că mama și frații Tăi stau afară și încearcă să vorbească cu Tine . )
40012048	Dar Isus i-a răspuns celui ce-I spusese lucrul acesta : – Cine este mama Mea și cine sunt frații Mei ?
40012049	Apoi Și-a întins mâna spre ucenicii Lui și a zis : – Iată mama Mea și frații Mei !
40012050	Căci oricine face voia Tatălui Meu , Care este în ceruri , acela Îmi este frate , soră și mamă .
40013001	În aceeași zi , Isus a ieșit din casă și S-a așezat lângă mare .
40013002	Mari mulțimi de oameni s-au adunat în jurul Lui , astfel că El S-a suit într-o barcă și S-a așezat acolo ; întreaga mulțime stătea pe țărm .
40013003	El le-a vorbit despre multe lucruri în pilde și le-a zis : „ Iată , semănătorul a ieșit să semene !
40013004	În timp ce semăna el , o parte din sămânță a căzut lângă drum și au venit păsările și au mâncat-o .
40013005	O altă parte a căzut în locuri stâncoase , unde nu avea pământ mult . A răsărit repede , pentru că nu avea pământ adânc ,
40013006	dar când a răsărit soarele , s-a ofilit și , fiindcă nu avea rădăcină , s-a uscat .
40013007	O altă parte a căzut între spini , iar spinii au crescut și au sufocat-o .
40013008	Alta însă a căzut pe un pământ bun și a dat rod : un grăunte a rodit o sută , altul – șaizeci , altul – treizeci .
40013009	Cine are urechi , să audă ! “
40013010	Ucenicii au venit la El și L-au întrebat : – De ce le vorbești în pilde ?
40013011	Isus le-a răspuns : – Pentru că vouă v-a fost dat să cunoașteți tainele Împărăției Cerurilor , dar lor nu le-a fost dat .
40013012	Căci celui ce are i se va da și va avea din abundență , dar de la cel ce nu are se va lua chiar și ce are .
40013013	De aceea le vorbesc în pilde , pentru că ei , măcar că văd , nu văd , și măcar că aud , nu aud , nici nu înțeleg .
40013014	Și cu privire la ei se împlinește profeția lui Isaia , care zice : „ Veți asculta întruna , dar nu veți înțelege și veți privi mereu , dar nu veți pricepe .
40013015	Căci inima celor din acest popor s-a împietrit . Urechile lor aud greu și ochii li s-au închis , ca nu cumva să vadă cu ochii , să audă cu urechile , să înțeleagă cu inima , să se întoarcă la Mine și să-i vindec “ .
40013016	Dar ferice de ochii voștri că văd și de urechile voastre că aud !
40013017	Adevărat vă spun că mulți profeți și oameni drepți au dorit să vadă ceea ce vedeți voi , dar n-au văzut , și să audă ceea ce auziți voi , dar n-au auzit !
40013018	Ascultați deci ce înseamnă pilda semănătorului .
40013019	Când cineva aude Cuvântul Împărăției și nu-l înțelege , vine cel rău și răpește ce a fost semănat în inima lui . Aceasta este sămânța care a fost semănată lângă drum .
40013020	Sămânța care a fost semănată în locuri stâncoase este cel care aude Cuvântul și-l primește imediat cu bucurie ,
40013021	dar nu are rădăcină în el , ci durează doar pentru o vreme . Și când vine necazul sau persecuția din pricina Cuvântului , el se poticnește imediat .
40013022	Sămânța care a fost semănată între spini este cel care aude Cuvântul , dar îngrijorările vieții și înșelăciunea bogăției sufocă Cuvântul și acesta devine neroditor .
40013023	Sămânța care a fost semănată în pământ bun este cel care aude Cuvântul și-l înțelege ; el aduce într-adevăr rod : un grăunte dă o sută , altul – șaizeci , altul – treizeci .
40013024	Isus le-a pus înainte o altă pildă și le-a zis : „ Împărăția Cerurilor poate fi asemănată cu un om care a semănat o sămânță bună în ogorul lui .
40013025	Dar , în timp ce oamenii dormeau , a venit dușmanul lui , a semănat neghină printre grâu și apoi a plecat .
40013026	Când plantele au răsărit și au făcut rod , a apărut și neghina .
40013027	Sclavii stăpânului casei au venit și i-au zis : – Stăpâne , oare n-ai semănat tu sămânță bună în ogorul tău ? De unde are atunci neghină ?
40013028	El le-a răspuns : – Un dușman a făcut lucrul acesta . Sclavii l-au întrebat : – Vrei să mergem s-o strângem ?
40013029	Dar el le-a răspuns : – Nu , ca nu cumva , atunci când strângeți neghina , să dezrădăcinați și grâul împreună cu ea .
40013030	Lăsați-le pe amândouă să crească împreună până la seceriș , iar la vremea secerișului le voi spune secerătorilor : « Strângeți mai întâi neghina și legați-o în snopi pentru a fi arsă , iar grâul adunați-l în hambarul meu ! » “
40013031	Isus le-a pus înainte o altă pildă și le-a zis : „ Împărăția Cerurilor este ca un bob de muștar , pe care l-a luat un om și l-a semănat în ogorul său :
40013032	el este într-adevăr cel mai mic dintre toate semințele , dar , după ce a crescut , este mai mare decât zarzavaturile și devine un copac , așa că păsările cerului vin și își fac cuibul între ramurile lui “ .
40013033	Le-a mai pus înainte o altă pildă și le-a zis : „ Împărăția Cerurilor este ca drojdia pe care o ia o femeie și o pune în trei măsuri de făină și care , până la urmă , face să dospească tot aluatul . “
40013034	Isus le-a spus mulțimilor toate aceste lucruri în pilde . Nu le vorbea deloc fără să folosească pilde ,
40013035	ca să se împlinească astfel ce a fost spus prin profetul care zice : „ Îmi voi deschide gura cu pilde , voi rosti lucruri ascunse de la întemeierea lumii “ .
40013036	Apoi Isus le-a dat drumul mulțimilor și a intrat în casă . Ucenicii Lui au venit la El și I-au zis : – Explică-ne pilda cu neghina din ogor !
40013037	Isus le-a răspuns : – Cel Ce seamănă sămânța bună este Fiul Omului .
40013038	Ogorul este lumea . Sămânța bună îi reprezintă pe fiii Împărăției , iar neghina îi reprezintă pe fiii celui rău .
40013039	Dușmanul care a semănat-o este diavolul . Secerișul este sfârșitul veacului , iar secerătorii sunt îngerii .
40013040	Deci , așa cum este strânsă neghina și arsă în foc , tot așa va fi și la sfârșitul veacului :
40013041	Fiul Omului Își va trimite îngerii , care vor strânge din Împărăția Lui toate pricinile de păcătuire și pe cei ce săvârșesc fărădelegea
40013042	și îi vor arunca în cuptorul de foc . Acolo va fi plânsul și scrâșnirea dinților !
40013043	Atunci cei drepți vor străluci ca soarele în Împărăția Tatălui lor . Cine are urechi , să audă !
40013044	Împărăția Cerurilor este ca o comoară ascunsă într-un ogor . Omul care o găsește , o ascunde și , de bucurie , se duce și vinde tot ce are și apoi cumpără ogorul acela .
40013045	De asemenea , Împărăția Cerurilor este ca un negustor care caută mărgăritare frumoase .
40013046	Când găsește un mărgăritar foarte prețios , se duce și vinde tot ce are , iar apoi îl cumpără .
40013047	Sau Împărăția Cerurilor este ca un năvod care a fost aruncat în mare și în care au fost prinși tot felul de pești .
40013048	Când este plin , pescarii îl scot pe țărm , se așază și adună peștii buni în vase , iar pe cei răi îi aruncă afară .
40013049	Tot așa va fi și la sfârșitul veacului : îngerii vor ieși , îi vor separa pe cei răi din mijlocul celor drepți
40013050	și-i vor arunca în cuptorul de foc . Acolo va fi plânsul și scrâșnirea dinților !
40013051	Ați înțeles voi toate aceste lucruri ? – Da , i-au răspuns ei .
40013052	El le-a zis : – De aceea , orice cărturar care a fost instruit cu privire la Împărăția Cerurilor este ca stăpânul unei case , care scoate din vistieria lui lucruri noi și lucruri vechi .
40013053	După ce a terminat de spus aceste pilde , Isus a plecat de acolo
40013054	și a venit în patria Lui . El a început să le dea învățătură oamenilor în sinagoga lor , în așa fel încât aceștia erau uimiți și se întrebau : „ De unde are Acest Om înțelepciunea aceasta și puterea de a face minuni ?
40013055	Oare nu este Acesta fiul tâmplarului ? Nu este Maria mama Lui , iar Iacov , Iosif , Simon și Iuda nu sunt oare frații Lui ?
40013056	Și surorile Lui , nu sunt oare toate printre noi ? Atunci de unde are Acest Om toate aceste lucruri ? “
40013057	Și astfel ei se poticneau în El . Isus însă le-a zis : „ Un profet nu este fără onoare decât în patria și în casa lui “ .
40013058	Și n-a făcut multe minuni acolo din cauza necredinței lor .
40014001	În vremea aceea tetrarhul Irod a auzit vești despre Isus
40014002	și le-a zis slujitorilor săi : „ Acesta este Ioan Botezătorul ! A înviat dintre cei morți și de aceea lucrează aceste puteri prin el ! “
40014003	Căci Irod îl arestase pe Ioan , îl legase și-l pusese în închisoare din cauza Irodiadei , soția lui Filip , fratele său ,
40014004	deoarece Ioan îi zicea : „ Nu-ți este permis s-o ai de soție ! “
40014005	Irod ar fi vrut să-l omoare , dar se temea de mulțime , pentru că oamenii îl considerau pe Ioan un profet .
40014006	Însă , la aniversarea zilei de naștere a lui Irod , fiica Irodiadei a dansat înaintea invitaților și i-a plăcut lui Irod ,
40014007	așa că el i-a promis cu jurământ că-i va da orice va cere .
40014008	Îndemnată de mama ei , ea i-a zis : „ Dă-mi aici , pe o farfurie , capul lui Ioan Botezătorul ! “
40014009	Regele s-a întristat , dar , din pricina jurămintelor și a invitaților săi , a poruncit să-i fie dat ce a cerut
40014010	și a trimis să fie decapitat Ioan în închisoare .
40014011	Capul lui a fost adus pe o farfurie și dat fetei , iar aceasta i l-a dus mamei sale .
40014012	Ucenicii lui Ioan au venit , i-au luat trupul și l-au înmormântat . Apoi s-au dus și L-au anunțat pe Isus .
40014013	Când a auzit aceasta , Isus S-a retras de acolo într-o barcă , spre un loc pustiu , ca să fie doar El singur . Dar când mulțimile au aflat lucrul acesta , au ieșit din cetățile lor și s-au luat după El pe jos .
40014014	Când a coborât din barcă , Isus a văzut o mare mulțime de oameni , I s-a făcut milă de ei și i-a vindecat pe cei bolnavi .
40014015	Fiindcă se făcuse seară , ucenicii au venit la El și I-au zis : – Locul acesta este pustiu și ora este deja târzie . Dă-le drumul mulțimilor să meargă prin sate ca să-și cumpere ceva să mănânce !
40014016	Însă Isus le-a zis : – Nu au nevoie să plece ! Dați-le voi să mănânce !
40014017	Ei I-au răspuns : – N-avem aici decât cinci pâini și doi pești .
40014018	El le-a zis : – Aduceți-le aici , la Mine !
40014019	Le-a poruncit mulțimilor să se așeze pe iarbă , a luat cele cinci pâini și cei doi pești , a privit spre cer , a binecuvântat , a frânt pâinile și apoi le-a dat ucenicilor , iar ucenicii le-au dat mulțimilor .
40014020	Au mâncat toți și s-au săturat ; și au strâns douăsprezece coșnițe pline cu firimiturile rămase .
40014021	Cei ce mâncaseră erau aproape cinci mii de bărbați , în afară de femei și de copii .
40014022	Imediat după aceea , Isus i-a zorit pe ucenici să se suie în barcă și să treacă înaintea Lui de partea cealaltă a mării , iar între timp El le va da drumul mulțimilor .
40014023	După ce le-a dat drumul mulțimilor , Isus S-a urcat pe munte , doar El singur , ca să se roage . Se înserase , iar El era singur acolo .
40014024	Barca se îndepărtase deja la mai multe stadii de țărm și era lovită de valuri , pentru că vântul le era împotrivă .
40014025	În a patra strajă a nopții , Isus a venit spre ei , umblând pe mare .
40014026	Când ucenicii L-au văzut umblând pe mare , s-au înspăimântat . „ Este o stafie ! “ , au zis ei . Și au țipat de frică .
40014027	Dar Isus le-a vorbit imediat și le-a zis : – Îndrăzniți ! Eu sunt ! Nu vă temeți !
40014028	Petru I-a răspuns : – Doamne , dacă ești Tu , poruncește-mi să vin la Tine pe ape !
40014029	Isus i-a zis : – Vino ! Petru a coborât din barcă și a început să umble pe ape și să meargă spre Isus .
40014030	Dar când a văzut că vântul este puternic , i s-a făcut frică și , fiindcă începea să se scufunde , a strigat : – Doamne , salvează-mă !
40014031	Isus a întins imediat mâna , l-a apucat și i-a zis : – Puțin credinciosule ! De ce te-ai îndoit ?
40014032	După ce s-au suit în barcă , vântul a încetat .
40014033	Cei din barcă I s-au închinat și au zis : „ Cu adevărat , Tu ești Fiul lui Dumnezeu ! “
40014034	Au traversat marea și au venit în ținutul Ghenezaretului .
40014035	Oamenii din locul acela L-au recunoscut pe Isus și au dat de veste în întreaga vecinătate , așa că i-au adus la El pe toți cei ce erau bolnavi .
40014036	Îl rugau să-i lase doar să se atingă de marginea hainei Lui ; și toți cei care s-au atins de ea au fost vindecați .
40015001	Atunci niște farisei și niște cărturari au venit din Ierusalim la Isus și L-au întrebat :
40015002	– De ce ucenicii Tăi încalcă tradiția bătrânilor ? Căci ei nu-și spală mâinile înainte să mănânce !
40015003	Isus le-a răspuns : – Dar voi de ce încălcați porunca lui Dumnezeu de dragul tradiției voastre ?
40015004	Căci Dumnezeu a zis : „ Cinstește-i pe tatăl tău și pe mama ta ! “ și „ Cel ce își blestemă tatăl sau mama trebuie să fie pedepsit cu moartea “ .
40015005	Însă voi ziceți : „ Dacă cineva îi spune tatălui său sau mamei sale : « Orice ai putea primi de la mine este deja închinat ca dar lui Dumnezeu ! » ,
40015006	acela nu mai este dator să-și cinstească tatăl ( sau mama ) “ . Și anulați astfel Cuvântul lui Dumnezeu de dragul tradiției voastre .
40015007	Ipocriților ! Bine a profețit Isaia despre voi când a zis :
40015008	„ Poporul acesta Mă cinstește cu buzele , dar inima lui este departe de Mine !
40015009	Degeaba însă Mi se închină ei , dând ca învățături niște porunci de-ale oamenilor ! “
40015010	Isus a chemat mulțimea și a zis : „ Ascultați și înțelegeți !
40015011	Nu ceea ce intră în gură îl spurcă pe om , ci ceea ce iese din gură , aceea îl spurcă pe om ! “
40015012	Atunci ucenicii Lui au venit și I-au zis : – Știi că fariseii s-au poticnit la auzul acestor cuvinte ?
40015013	Isus le-a răspuns : – Orice plantă pe care nu a sădit-o Tatăl Meu ceresc va fi dezrădăcinată .
40015014	Lăsați-i ; sunt niște călăuze oarbe ( pentru cei orbi ) . Și dacă un orb călăuzește un alt orb , amândoi vor cădea în groapă .
40015015	Petru I-a zis : – Explică-ne pilda aceasta !
40015016	Isus a zis : – Și voi tot fără pricepere sunteți ?
40015017	Nu înțelegeți că orice intră în gură merge în stomac , iar apoi este aruncat afară , în latrină ?
40015018	Dar ceea ce iese din gură vine din inimă și aceea îl spurcă pe om .
40015019	Căci din inimă ies gândurile rele , crimele , adulterele , curviile , furturile , mărturiile mincinoase și blasfemiile .
40015020	Acestea sunt lucrurile care îl spurcă pe om ! Însă a mânca cu mâinile nespălate nu-l spurcă pe om !
40015021	Isus a plecat de acolo și S-a dus în părțile Tirului și ale Sidonului .
40015022	Și iată că o femeie canaanită din acea regiune a venit strigând : – Ai milă de mine , Doamne , Fiul lui David ! Fiica mea este demoniacă și suferă cumplit !
40015023	Isus nu i-a răspuns nimic . Ucenicii s-au apropiat și L-au rugat , zicându-i : – Dă-i drumul , căci continuă să strige după noi !
40015024	Isus însă le-a răspuns : – Nu sunt trimis decât la oile pierdute ale casei lui Israel .
40015025	Dar ea a venit și I s-a închinat , zicând : – Doamne , ajută-mă !
40015026	Isus i-a răspuns : – Nu este bine să se ia pâinea copiilor și să se arunce la cățeluși !
40015027	– Da , Doamne , a zis ea , dar și cățelușii mănâncă firimiturile care cad de la masa stăpânilor lor !
40015028	Atunci Isus i-a răspuns : – O , femeie , mare este credința ta ! Să ți se facă după cum dorești ! Și fiica ei a fost vindecată chiar în ceasul acela .
40015029	Isus a plecat de acolo și a mers de-a lungul Mării Galileii . Apoi a urcat pe munte și S-a așezat acolo .
40015030	Au venit la El mulțimi mari de oameni , având cu ei șchiopi , orbi , schilozi , muți și mulți alți bolnavi . I-au așezat la picioarele Lui , iar El i-a vindecat ,
40015031	astfel că mulțimea s-a minunat văzând că cei muți vorbesc , cei schilozi se însănătoșesc , cei șchiopi umblă , iar cei orbi văd ; și Îl slăveau pe Dumnezeul lui Israel .
40015032	Isus i-a chemat pe ucenicii Săi și le-a zis : – Mi-e milă de mulțime , pentru că sunt deja trei zile de când stau cu Mine și nu au ce să mănânce . Nu vreau să-i las să plece flămânzi , ca nu cumva să leșine pe drum .
40015033	Ucenicii I-au zis : – De unde să luăm în pustia aceasta atâtea pâini , ca să se sature o asemenea mulțime ? !
40015034	Isus i-a întrebat : – Câte pâini aveți ? – Șapte … și câțiva peștișori , I-au răspuns ei .
40015035	Isus i-a poruncit mulțimii să se așeze pe pământ .
40015036	Apoi a luat cele șapte pâini și peștișorii , a adus mulțumiri , le-a frânt și le-a dat ucenicilor , iar ucenicii le-au împărțit mulțimilor .
40015037	Au mâncat toți și s-au săturat ; și au strâns șapte coșuri pline cu firimiturile rămase .
40015038	Cei ce mâncaseră erau patru mii de bărbați , în afară de femei și de copii .
40015039	După ce le-a dat drumul mulțimilor , Isus S-a suit în barcă și S-a dus în regiunea Magadan .
40016001	Fariseii și saducheii au venit la El și , ca să-L pună la încercare , I-au cerut să le arate un semn din cer .
40016002	Dar Isus le-a răspuns : ( „ Când se înserează , voi spuneți : « Va fi vreme bună , pentru că cerul este roșu învăpăiat ! »
40016003	Iar dimineața , spuneți : « Astăzi va fi furtună , pentru că cerul este roșu întunecat ! » Înfățișarea cerului știți s-o deosebiți , dar semnele vremurilor nu le puteți deosebi ? )
40016004	O generație rea și adulteră caută un semn , dar nu i se va da un alt semn decât semnul lui Iona “ . Apoi i-a lăsat și a plecat .
40016005	Când ucenicii au ajuns de cealaltă parte a mării , ei uitaseră să ia pâini .
40016006	Isus le-a zis : „ Fiți atenți și păziți-vă de aluatul fariseilor și al saducheilor ! “
40016007	Ei au început să vorbească între ei și să spună : „ Ne zice așa , pentru că n-am luat pâini ! “
40016008	Înțelegând aceasta , Isus le-a zis : „ Puțin credincioșilor ! De ce vorbiți între voi că n-ați luat pâini ?
40016009	Tot nu înțelegeți ? Nu vă mai aduceți aminte de cele cinci pâini pentru cei cinci mii de oameni și de câte coșnițe ați strâns ?
40016010	N u vă mai aduceți aminte nici de cele șapte pâini pentru cei patru mii de bărbați și de câte coșuri ați strâns ?
40016011	Cum de nu înțelegeți că nu despre pâini v-am vorbit ? ! Ci v-am spus : păziți-vă de drojdia fariseilor și a saducheilor ! “
40016012	Abia atunci au înțeles ucenicii că El nu le zisese să se ferească de drojdia pentru pâine , ci de învățătura fariseilor și a saducheilor .
40016013	Isus a venit în părțile Cezareii lui Filip și i-a întrebat pe ucenicii Săi : – Cine zic oamenii că este Fiul Omului ?
40016014	Ei au răspuns : – Unii zic că este Ioan Botezătorul , alții zic că este Ilie , iar alții zic că este Ieremia sau unul dintre profeți .
40016015	– Dar voi cine ziceți că sunt Eu ? i-a mai întrebat El .
40016016	Simon Petru a răspuns : – Tu ești Cristosul , Fiul Dumnezeului celui Viu !
40016017	Isus i-a zis : – Ferice de tine , Simone , fiul lui Iona , pentru că nu carnea și sângele ți-au descoperit lucrul acesta , ci Tatăl Meu , Care este în ceruri .
40016018	Iar Eu îți spun că tu ești Petru și pe această piatră Îmi voi zidi Biserica , iar porțile Locuinței Morților n-o vor birui .
40016019	Îți voi da cheile Împărăției Cerurilor și orice vei lega pe pământ va fi legat în ceruri , iar orice vei dezlega pe pământ va fi dezlegat în ceruri .
40016020	Atunci le-a poruncit ucenicilor să nu spună nimănui că El este Cristosul .
40016021	De atunci încolo , Isus a început să le spună ucenicilor că El trebuie să meargă la Ierusalim și să sufere mult din partea bătrânilor , din partea conducătorilor preoților și din partea cărturarilor , să fie omorât , iar a treia zi să fie înviat .
40016022	Petru L-a luat atunci deoparte și a început să-L mustre : – Ferească Dumnezeu , Doamne ! Să nu cumva să Ți se întâmple așa ceva !
40016023	Dar Isus S-a întors și i-a zis lui Petru : – Înapoia Mea , Satan ! Tu ești o piatră de poticnire pentru Mine , căci tu nu te gândești la lucrurile lui Dumnezeu , ci la lucrurile oamenilor !
40016024	Atunci Isus le-a zis ucenicilor Săi : – Dacă vrea cineva să vină după Mine , să se lepede de sine , să-și ia crucea și să Mă urmeze !
40016025	Căci oricine vrea să-și salveze viața o va pierde , dar cel ce-și pierde viața pentru Mine o va găsi .
40016026	Și la ce i-ar folosi unui om să câștige întreaga lume , dacă și-ar pierde sufletul ? Sau ce va da un om în schimbul sufletului său ?
40016027	Căci Fiul Omului urmează să vină în slava Tatălui Său , împreună cu îngerii Lui , și atunci El va răsplăti fiecăruia după faptele lui .
40016028	Adevărat vă spun că sunt unii dintre cei ce stau aici , care nu vor gusta moartea înainte de a-L vedea pe Fiul Omului venind în Împărăția Sa .
40017001	După șase zile , Isus i-a luat cu Sine pe Petru , pe Iacov și pe Ioan , fratele acestuia , și i-a dus , doar pe ei , pe un munte înalt .
40017002	Acolo I-a fost schimbată înfățișarea înaintea lor . Fața Lui a strălucit ca soarele , iar hainele Lui au devenit strălucitoare ca lumina .
40017003	Și iată că li s-au arătat Moise și Ilie , stând de vorbă cu El .
40017004	Petru I-a zis lui Isus : – Doamne , este bine să fim aici ! Dacă vrei , voi face aici trei corturi : unul pentru Tine , unul pentru Moise și unul pentru Ilie !
40017005	În timp ce vorbea el , iată că un nor strălucitor i-a acoperit , iar un glas din nor a zis : „ Acesta este Fiul Meu preaiubit , în Care-Mi găsesc plăcerea ! De El să ascultați ! “
40017006	Când au auzit glasul , ucenicii au căzut cu fața la pământ și s-au înspăimântat foarte tare .
40017007	Isus a venit la ei , i-a atins și le-a zis : – Ridicați-vă și nu vă temeți !
40017008	Când și-au ridicat privirea , n-au mai văzut pe nimeni , decât pe Isus singur .
40017009	În timp ce coborau de pe munte , Isus le-a poruncit : – Să nu spuneți nimănui despre viziune , până când nu va fi înviat Fiul Omului dintre cei morți !
40017010	Ucenicii L-au întrebat : – Atunci de ce spun cărturarii că trebuie să vină mai întâi Ilie ?
40017011	El le-a răspuns : – Într-adevăr , Ilie vine , și el va restaura toate lucrurile .
40017012	Dar Eu vă spun că Ilie a venit deja , însă ei nu l-au recunoscut , ci au făcut cu el ce-au vrut . Tot așa urmează să sufere și Fiul Omului din partea lor .
40017013	Atunci ucenicii au înțeles că le vorbise despre Ioan Botezătorul .
40017014	Când au ajuns la mulțime , un om a venit la El , a îngenuncheat înaintea Lui
40017015	și I-a zis : – Doamne , ai milă de fiul meu , căci este epileptic și suferă cumplit ! El cade adesea în foc și cade adesea în apă !
40017016	L-am adus la ucenicii Tăi , dar n-au putut să-l vindece .
40017017	Isus a răspuns : – O , generație necredincioasă și pervertită ! Până când voi mai fi cu voi ? Până când vă voi mai răbda ? Aduceți-l aici la Mine !
40017018	Isus a certat demonul și acesta a ieșit afară din el . Și copilul a fost vindecat chiar în ceasul acela .
40017019	Atunci ucenicii au venit doar ei la Isus și L-au întrebat : – Noi de ce n-am putut să-l scoatem ?
40017020	El le-a răspuns : – Din pricina puținei voastre credințe ! Adevărat vă spun că , dacă ați avea credință cât un bob de muștar , ați zice acestui munte : „ Mută-te de aici , acolo ! “ , iar el s-ar muta ! Nimic nu v-ar fi imposibil !
40017021	( Dar acest soi de demoni nu iese afară decât cu rugăciune și post . )
40017022	În timp ce erau adunați în Galileea , Isus le-a zis : „ Fiul Omului urmează să fie trădat în mâinile oamenilor .
40017023	Ei Îl vor omorî , dar a treia zi va fi înviat “ . Ei s-au întristat foarte tare .
40017024	Când au ajuns în Capernaum , au venit la Petru cei ce încasau didrahma pentru Templu și l-au întrebat : – Învățătorul vostru nu plătește didrahma pentru Templu ?
40017025	El le-a răspuns : – Ba da . Când Petru a intrat în casă , Isus a vorbit primul și a zis : – Ce părere ai , Simone ? De la cine strâng regii pământului tributuri sau taxe ? De la fiii lor sau de la străini ?
40017026	Petru I-a răspuns : – De la străini . Isus i-a zis : – Așadar , fiii sunt scutiți .
40017027	Totuși , ca să nu-i facem să se poticnească , du-te la mare , aruncă undița și trage afară primul pește care va veni . Când îi vei deschide gura , vei găsi un stater ; ia-l și dă-li-l lor pentru Mine și pentru tine !
40018001	Chiar în ceasul acela ucenicii au venit la Isus și L-au întrebat : – Cine este cel mai mare în Împărăția Cerurilor ?
40018002	Isus a chemat un copilaș , l-a pus să stea în mijlocul lor
40018003	și le-a zis : – Adevărat vă spun că , dacă nu vă schimbați și nu deveniți ca și copilașii , nu veți intra niciodată în Împărăția Cerurilor !
40018004	Prin urmare , oricine se smerește ca acest copilaș este cel mai mare în Împărăția Cerurilor .
40018005	Și oricine primește un astfel de copilaș în Numele Meu , pe Mine Mă primește .
40018006	Dar dacă cineva îl face să păcătuiască pe vreunul dintre acești micuți care cred în Mine , ar fi mai de folos pentru el să i se atârne de gât o piatră mare de moară și să fie înecat în adâncul mării .
40018007	Vai de lumea aceasta , din cauza prilejurilor de păcătuire ! Căci prilejurile de păcătuire vin în mod inevitabil , dar vai de omul acela prin care vine prilejul de păcătuire !
40018008	Dacă mâna sau piciorul tău te fac să păcătuiești , taie-le și aruncă-le ! Este mai bine pentru tine să intri în viață ciung sau șchiop , decât să ai două mâini sau două picioare și să fii aruncat în focul veșnic !
40018009	Și dacă ochiul tău te face să păcătuiești , scoate-l și aruncă-l ! Este mai bine pentru tine să intri în viață cu un singur ochi , decât să ai amândoi ochii și să fii aruncat în focul Gheenei !
40018010	Vedeți să nu cumva să-l disprețuiți pe vreunul dintre acești micuți , căci vă spun că îngerii lor din ceruri văd întotdeauna fața Tatălui Meu , Care este în ceruri !
40018011	( Fiindcă Fiul Omului a venit să mântuiască ce era pierdut . )
40018012	Ce părere aveți ? Dacă unui om care are o sută de oi i se rătăcește una dintre ele , nu le lasă el oare pe celelalte nouăzeci și nouă pe munți și se duce s-o caute pe cea rătăcită ?
40018013	Și dacă i se întâmplă să o găsească , adevărat vă spun că se bucură de ea mai mult decât de celelalte nouăzeci și nouă , care nu s-au rătăcit !
40018014	Tot astfel , nu este voia Tatălui vostru din ceruri să piară vreunul dintre acești micuți .
40018015	Dacă fratele tău păcătuiește ( împotriva ta ) , du-te și mustră-l doar între tine și el . Dacă te ascultă , l-ai câștigat pe fratele tău .
40018016	Dar dacă nu te ascultă , mai ia cu tine una sau două persoane , pentru ca „ orice vorbă să fie susținută pe baza mărturiei a doi sau trei martori ” .
40018017	Dacă nici de ei nu vrea să asculte , spune acest lucru bisericii . Dar dacă nici de biserică nu vrea să asculte , atunci să fie pentru tine ca unul dintre neamuri și ca un colector de taxe .
40018018	Adevărat vă spun că orice veți lega pe pământ va fi legat în cer și orice veți dezlega pe pământ va fi dezlegat în cer .
40018019	Din nou , ( adevărat ) vă spun că , dacă doi dintre voi se înțeleg pe pământ să ceară un lucru oarecare , le va fi dat de Tatăl Meu , Care este în ceruri .
40018020	Căci unde sunt adunați doi sau trei în Numele Meu , acolo , în mijlocul lor , sunt și Eu !
40018021	Atunci Petru a venit la El și L-a întrebat : – Doamne , de câte ori să-l iert pe fratele meu când va păcătui față de mine ? Până la șapte ori ?
40018022	Isus i-a răspuns : – Eu nu-ți zic să-l ierți până la șapte ori , ci până la șaptezeci de ori câte șapte .
40018023	De aceea , Împărăția Cerurilor poate fi asemănată cu un împărat care a vrut să-și pună în ordine socotelile cu sclavii săi .
40018024	Când a început să facă socotelile , a fost adus la el unul care-i datora zece mii de talanți .
40018025	Dar fiindcă nu avea cu ce să plătească , stăpânul a poruncit să fie vândut el , soția lui , copiii lui și tot ce avea , pentru a fi plătită datoria .
40018026	Sclavul a căzut la pământ , i s-a închinat și i-a zis : – Mai ai răbdare cu mine și-ți voi plăti tot !
40018027	Stăpânului acelui sclav i s-a făcut milă de el , așa că l-a lăsat și i-a iertat datoria .
40018028	După ce a ieșit afară , sclavul acela s-a întâlnit cu un confrate de-al său , care-i datora o sută de denari . El l-a înșfăcat și , în timp ce-l strângea de gât , i-a zis : – Plătește ce-mi datorezi !
40018029	Atunci confratele său a căzut la pământ și i-a zis : – Mai ai răbdare cu mine și-ți voi plăti !
40018030	Dar el n-a vrut , ci s-a dus și l-a aruncat în închisoare până va plăti ce este dator .
40018031	Când confrații acestuia au văzut cele întâmplate , s-au întristat foarte tare . Ei s-au dus și i-au povestit stăpânului lor tot ce se întâmplase .
40018032	Atunci stăpânul lui l-a chemat la el și i-a zis : – Sclav rău , eu ți-am iertat ție toată datoria aceea , pentru că m-ai rugat !
40018033	Nu trebuia oare să ai milă de confratele tău , așa cum am avut milă și eu de tine ?
40018034	Stăpânul s-a mâniat și l-a dat pe mâna celor care torturau , până va plăti tot ce este dator .
40018035	Tot așa vă va face și Tatăl Meu ceresc dacă nu-l iertați fiecare , din inimă , pe fratele vostru .
40019001	După ce a terminat de rostit aceste cuvinte , Isus a plecat din Galileea și a venit în regiunea Iudeii , dincolo de Iordan .
40019002	L-au urmat mulțimi mari de oameni și acolo El i-a vindecat pe cei bolnavi .
40019003	Niște farisei au venit la El , ca să-L pună la încercare , și L-au întrebat : – Are voie un bărbat să divorțeze de soția lui din orice motiv ?
40019004	Isus le-a răspuns : – Oare n-ați citit că de la început Creatorul „ i-a făcut bărbat și femeie “ ?
40019005	Și apoi a zis : „ De aceea bărbatul își va lăsa tatăl și mama și se va uni cu soția lui , iar cei doi vor deveni un singur trup “ .
40019006	Așa că nu mai sunt doi , ci un singur trup ! Deci ceea ce Dumnezeu a unit , omul să nu despartă !
40019007	Ei au zis : – Atunci de ce a poruncit Moise ca bărbatul să-i dea soției o carte de despărțire și s-o lase să plece ?
40019008	Isus le-a răspuns : – Din cauza inimilor voastre împietrite v-a dat voie Moise să vă lăsați soțiile , însă la început nu a fost așa .
40019009	Eu însă vă spun că cel ce divorțează de soția lui , în afară de cazul în care este vorba de adulter , și se căsătorește cu altcineva comite adulter .
40019010	Ucenicii I-au zis : – Dacă astfel stau lucrurile cu soțul și soția , nu merită să te căsătorești !
40019011	Dar El le-a răspuns : – Nu toți pot primi cuvântul acesta , ci numai aceia cărora le-a fost dat .
40019012	Căci există eunuci care s-au născut așa din pântecele mamei lor , există eunuci care au fost făcuți eunuci de către oameni și există eunuci care s-au făcut eunuci de dragul Împărăției Cerurilor . Cel ce poate să primească cuvântul acesta , să-l primească !
40019013	Atunci au fost aduși la El niște copilași , ca să-Și pună mâinile peste ei și să se roage pentru ei , dar ucenicii i-au mustrat pe cei care i-au adus .
40019014	Isus însă le-a zis : „ Lăsați copilașii să vină la Mine și nu-i opriți , pentru că Împărăția Cerurilor este a celor ca ei ! “
40019015	Apoi Și-a pus mâinile peste ei și a plecat de acolo .
40019016	Și iată că un om a venit la El și L-a întrebat : – Învățătorule , ce lucru bun să fac , ca să am viață veșnică ?
40019017	Isus i-a răspuns : – De ce Mă întrebi despre „ ce lucru bun “ ? Cel Ce este bun este Unul singur ! Dar dacă vrei să intri în viață , împlinește poruncile !
40019018	– Care ? L-a întrebat acesta . Isus i-a răspuns : – „ Să nu ucizi “ , „ Să nu comiți adulter “ , „ Să nu furi “ , „ Să nu depui mărturie falsă “ ,
40019019	„ Cinstește-i pe tatăl tău și pe mama ta “ și „ Să-l iubești pe semenul tău ca pe tine însuți “ .
40019020	Tânărul I-a spus : – Pe toate acestea le-am împlinit . Ce-mi mai lipsește ?
40019021	Isus i-a răspuns : – Dacă vrei să fii desăvârșit , du-te , vinde-ți averile și dă săracilor , și vei avea astfel o comoară în ceruri . Apoi vino , urmează-Mă !
40019022	Când a auzit cuvintele acestea , tânărul a plecat întristat , pentru că avea multe posesiuni .
40019023	Isus le-a zis ucenicilor Săi : – Adevărat vă spun că cu greu va intra cel bogat în Împărăția Cerurilor !
40019024	Și vă mai spun că este mai ușor să treacă o cămilă prin urechea acului , decât să intre cel bogat în Împărăția lui Dumnezeu !
40019025	Când au auzit lucrul acesta , ucenicii au rămas foarte uimiți și s -au întrebat : „ Atunci cine poate fi mântuit ? “
40019026	Isus i-a privit țintă și le-a zis : – Lucrul acesta este imposibil pentru oameni , dar pentru Dumnezeu toate lucrurile sunt posibile .
40019027	Atunci Petru I-a zis : – Iată , noi am lăsat totul și Te-am urmat . Noi ce vom avea ?
40019028	Isus le-a zis : – Adevărat vă spun că la reînnoirea tuturor lucrurilor , când Fiul Omului va sta pe tronul slavei Sale , voi , cei care M-ați urmat , veți sta , de asemenea , pe douăsprezece tronuri și le veți judeca pe cele douăsprezece seminții ale lui Israel .
40019029	Și oricine își lasă case sau frați , sau surori , sau tată , sau mamă , sau copii , sau ogoare de dragul Numelui Meu , va primi de o sută de ori mai mult și va moșteni viața veșnică .
40019030	Dar mulți dintre cei dintâi vor fi cei din urmă , iar cei din urmă vor fi cei dintâi .
40020001	Căci Împărăția Cerurilor este ca stăpânul unei case , care a ieșit dis-de-dimineață să angajeze lucrători în via lui .
40020002	S-a înțeles cu ei să le plătească un denar pe zi și i-a trimis în via lui .
40020003	Pe la ceasul al treilea a ieșit și i-a văzut pe alții stând în piață fără lucru .
40020004	El le-a zis acestora : „ Duceți-vă și voi în via mea și vă voi da ceea ce este drept !
40020005	Și ei s-au dus . A ieșit iarăși pe la ceasul al șaselea și al nouălea și a făcut la fel .
40020006	Când a ieșit pe la ceasul al unsprezecelea , i-a găsit pe alții stând în piață și i-a întrebat : – De ce stați aici toată ziua fără lucru ?
40020007	Ei i-au răspuns : – Pentru că nu ne-a angajat nimeni ! Atunci el le-a zis : – Duceți-vă și voi în via mea ( și veți primi ceea ce este drept ) .
40020008	Când s-a făcut seară , stăpânul viei i-a zis supraveghetorului său : „ Cheamă lucrătorii și dă-le plata , începând de la cei din urmă și până la cei dintâi “ .
40020009	Au venit cei de la ceasul al unsprezecelea și au primit fiecare câte un denar .
40020010	Când au venit cei dintâi , s-au gândit că vor primi mai mult , dar au primit și ei tot câte un denar fiecare .
40020011	După ce i-au primit , au început să murmure împotriva stăpânului casei
40020012	și să spună : – Aceștia din urmă au muncit doar o oră și i-ai făcut egali cu noi , care am îndurat greul și arșița zilei !
40020013	Stăpânul i-a răspuns unuia dintre ei : – Prietene , eu nu te nedreptățesc ! Nu te-ai înțeles cu mine pentru un denar ?
40020014	Ia ce-ți aparține și pleacă ! Eu vreau să-i dau și acestuia din urmă ca și ție !
40020015	Nu am voie să fac ce vreau cu ceea ce-mi aparține ? Sau ochiul tău este rău , fiindcă eu sunt bun ?
40020016	Tot așa , cei din urmă vor fi cei dintâi , iar cei dintâi vor fi cei din urmă . ( Căci mulți sunt chemați , dar puțini sunt aleși . )
40020017	În timp ce Se suia spre Ierusalim , Isus i-a luat deoparte , pe drum , pe cei doisprezece ucenici și le-a zis :
40020018	„ Iată că ne suim spre Ierusalim și Fiul Omului va fi dat pe mâna conducătorilor preoților și a cărturarilor . Ei Îl vor condamna la moarte
40020019	și-L vor da pe mâna neamurilor , ca să fie batjocorit , biciuit și răstignit . Dar a treia zi va fi înviat “ .
40020020	Atunci a venit la El mama fiilor lui Zebedei , împreună cu fiii ei . I s-a închinat și a vrut să-I facă o cerere .
40020021	Isus a întrebat-o : – Ce vrei ? Ea a răspuns : – Poruncește ca acești doi fii ai mei să stea unul la dreapta și altul la stânga Ta , în Împărăția Ta !
40020022	Isus a zis : – Nu știți ce cereți . Puteți voi să beți paharul pe care urmează să-l beau Eu ( și să fiți botezați cu botezul cu care sunt botezat Eu ) ? – Putem ! au răspuns ei .
40020023	Isus le-a zis : – Veți bea într-adevăr paharul Meu ( și veți fi botezați cu botezul cu care sunt botezat Eu ) , dar dreptul de a sta la dreapta și la stânga Mea nu ține de Mine să-l dau , ci este pentru aceia cărora le-a fost pregătit de Tatăl Meu .
40020024	Ceilalți zece , când au auzit , au fost indignați de cei doi frați .
40020025	Isus i-a chemat la El și le-a zis : „ Știți că domnitorii neamurilor fac pe stăpânii cu ele , iar mai marii lor se poartă cu tiranie cu ele .
40020026	Între voi să nu fie așa ! Ci oricine vrea să fie mai mare între voi trebuie să devină slujitorul vostru ,
40020027	iar cel ce vrea să fie primul între voi trebuie să devină sclavul vostru ,
40020028	tot așa cum și Fiul Omului a venit nu ca să fie slujit , ci ca să slujească și să-Și dea viața ca răscumpărare pentru mulți “ .
40020029	Când au ieșit din Ierihon , o mare mulțime de oameni L-a urmat pe Isus .
40020030	Lângă drum stăteau doi orbi . Când au auzit ei că trece Isus , au început să strige : – Ai milă de noi , ( Doamne , ) Fiul lui David !
40020031	Mulțimea îi mustra , spunându-le să tacă , dar ei strigau și mai tare : – Ai milă de noi , Doamne , Fiul lui David !
40020032	Isus S-a oprit , i-a chemat și i-a întrebat : – Ce vreți să fac pentru voi ?
40020033	Ei au răspuns : – Doamne , să ne fie deschiși ochii !
40020034	Lui Isus I s-a făcut milă de ei și le-a atins ochii . Imediat ei și-au recăpătat vederea și L-au urmat .
40021001	Când s-au apropiat de Ierusalim și au ajuns la Betfaghe , lângă Muntele Măslinilor , Isus a trimis doi ucenici ,
40021002	spunându-le : „ Duceți-vă în satul dinaintea voastră și imediat ce intrați în el veți găsi o măgăriță legată și un măgăruș împreună cu ea . Dezlegați-i și aduceți-i la Mine !
40021003	Dacă vă va zice cineva ceva , să-i spuneți că Domnul are nevoie de ei . Și imediat îi va trimite “ .
40021004	Acest lucru s-a întâmplat ca să se împlinească ceea ce a fost spus prin profetul care zice :
40021005	„ Spuneți-i fiicei Sionului : « Iată că Împăratul tău vine la tine , smerit și călare pe un măgar , pe un măgăruș , pe mânzul unei măgărițe ! » “
40021006	Ucenicii s-au dus și au făcut așa cum le poruncise Isus .
40021007	Au adus măgărița și măgărușul , și-au pus hainele peste ei , iar Isus S-a așezat deasupra lor .
40021008	O mare mulțime de oameni își așterneau hainele pe drum , iar alții tăiau ramuri din copaci și le presărau pe drum .
40021009	Mulțimile care mergeau înaintea lui Isus și cele care-L urmau strigau : „ Osana , Fiul lui David ! Binecuvântat este Cel Ce vine în Numele Domnului ! Osana în locurile preaînalte ! “
40021010	Când a intrat în Ierusalim , toți cei din cetate au început să se agite și să întrebe : – Cine este Acesta ?
40021011	Mulțimile răspundeau : – Acesta este Profetul Isus din Nazaretul Galileii !
40021012	Isus a intrat în Templu și i-a scos afară pe toți cei ce vindeau și cumpărau în Templu . A răsturnat mesele schimbătorilor de bani și scaunele celor ce vindeau porumbei
40021013	și le-a zis : „ Este scris : « Casa Mea va fi numită o casă de rugăciune » , dar voi ați făcut din ea o peșteră de tâlhari ! “
40021014	Au venit la El în Templu niște orbi și șchiopi , iar El i-a vindecat .
40021015	Dar conducătorii preoților și cărturarii , când au văzut lucrurile minunate , pe care le făcea , și pe copiii care strigau în Templu : „ Osana , Fiul lui David ! “ , au fost indignați
40021016	și I-au zis : – Auzi ce spun aceștia ? Isus le-a răspuns : – Da ! N-ați citit niciodată acolo unde scrie că : „ Din gura copiilor și a celor ce sunt alăptați Ți-ai scos laudă ! “ ?
40021017	Și , lăsându-i , a ieșit din cetate , S-a îndreptat spre Betania și a înnoptat acolo .
40021018	Dimineața , în timp ce se întorcea în cetate , lui Isus I s-a făcut foame .
40021019	A văzut un smochin lângă drum și S-a dus spre el , dar n-a găsit în el decât frunze . Atunci i-a zis : „ În veac să nu mai iasă rod din tine ! “ Și deodată smochinul s-a uscat .
40021020	Ucenicii s-au mirat când au văzut acest lucru și L-au întrebat : – Cum de s-a uscat smochinul așa deodată ?
40021021	Isus le-a răspuns : – Adevărat vă spun că , dacă ați avea credință și nu v-ați îndoi , ați face nu numai ceea ce am făcut Eu smochinului , ci , chiar dacă ați zice acestui munte : „ Ridică-te și aruncă-te în mare ! “ , s-ar întâmpla întocmai !
40021022	Toate lucrurile pe care le cereți cu credință în rugăciune , le veți primi .
40021023	A intrat apoi în Templu . În timp ce dădea învățătură , au venit la El conducătorii preoților și bătrânii poporului și L-au întrebat : – Cu ce autoritate faci aceste lucruri ? Și cine Ți-a dat această autoritate ?
40021024	Isus le-a răspuns : – Vă voi pune și Eu o întrebare , iar dacă Îmi veți răspunde la ea , vă voi spune și Eu cu ce autoritate fac aceste lucruri .
40021025	Botezul lui Ioan de unde era ? Din cer sau de la oameni ? Ei au început să vorbească între ei și să zică : „ Dacă vom răspunde : « Din cer ! » , ne va întreba : « Atunci de ce nu l-ați crezut ? » ,
40021026	iar dacă vom răspunde : « De la oameni ! » , ne temem de mulțime , fiindcă toți l-au considerat pe Ioan un profet “ .
40021027	Așa că I-au răspuns lui Isus : – Nu știm ! Atunci și El le-a zis : – Nici Eu nu vă spun cu ce autoritate fac aceste lucruri .
40021028	Ce părere aveți ? Un om avea doi fii . S-a dus la primul și i-a zis : – Fiule , du-te și lucrează astăzi în vie !
40021029	Dar el i-a răspuns : – Nu vreau . Mai târziu însă i-a părut rău și s-a dus .
40021030	Omul s-a dus și la celălalt și i-a spus același lucru . Acesta i-a răspuns : „ Da , stăpâne ! “ , dar nu s-a dus .
40021031	Care dintre cei doi a făcut voia tatălui ? – Primul ! I-au răspuns ei . Isus le-a zis : – Adevărat vă spun că până și colectorii de taxe și prostituatele merg înaintea voastră în Împărăția lui Dumnezeu !
40021032	Căci a venit Ioan la voi umblând pe calea dreptății și nu l-ați crezut ! Dar colectorii de taxe și prostituatele l-au crezut . Și măcar că ați văzut acest lucru , nu v-a părut rău la urmă , ca să-l credeți !
40021033	Ascultați o altă pildă : Era un om , proprietar de pământ , care a plantat o vie . A împrejmuit-o cu un gard , a săpat un teasc în ea și a construit un turn de pază . Apoi a arendat-o unor viticultori și a plecat într-o călătorie .
40021034	Când s-a apropiat vremea roadelor , i-a trimis pe sclavii săi la viticultori , ca să-i ia partea cuvenită din roade .
40021035	Viticultorii însă i-au apucat pe sclavii lui și pe unul l-au bătut , pe altul l-au omorât , iar pe altul l-au ucis cu pietre .
40021036	A trimis din nou alți sclavi , mai mulți decât primii , dar și cu aceștia au făcut la fel .
40021037	La urmă l-a trimis la ei pe fiul său , spunându-și : „ Pe fiul meu îl vor respecta ! “
40021038	Dar viticultorii , când l-au văzut pe fiul , și-au zis între ei : „ Acesta este moștenitorul ! Haideți să-l omorâm și să-i luăm moștenirea ! “
40021039	Și l-au apucat , l-au scos afară din vie și l-au omorât .
40021040	Așadar , când va veni stăpânul viei , ce le va face el acelor viticultori ?
40021041	Ei au răspuns : – Pe ticăloșii aceia îi va nimici printr-o moarte groaznică , iar via le-o va arenda altor viticultori , care la vremea potrivită îi vor da partea cuvenită din roade .
40021042	Isus i-a întrebat : – N-ați citit niciodată în Scripturi că : „ Piatra pe care au respins-o zidarii a devenit piatra din capul unghiului . Domnul a făcut acest lucru și este minunat în ochii noștri ! “ ?
40021043	De aceea vă spun că Împărăția lui Dumnezeu va fi luată de la voi și-i va fi dată unui neam care va aduce roadele cuvenite .
40021044	Cel ce cade peste această piatră va fi sfărâmat în bucăți , iar pe acela peste care cade ea , îl va zdrobi .
40021045	Când conducătorii preoților și fariseii au auzit pildele Lui , au înțeles că Isus vorbește despre ei .
40021046	Ei au căutat să-L prindă , dar le-a fost frică de mulțimi , pentru că acestea Îl considerau profet .
40022001	Isus a început să le vorbească din nou în pilde și le-a zis :
40022002	„ Împărăția lui Dumnezeu poate fi asemănată cu un împărat care i-a făcut nuntă fiului său .
40022003	El și-a trimis sclavii să-i cheme pe cei invitați la nuntă , dar aceștia n-au vrut să vină .
40022004	A trimis din nou alți sclavi , zicându-le : « Spuneți-le celor invitați : ‘ Iată , am pregătit masa , boii și animalele îngrășate au fost tăiate și toate sunt pregătite ! Veniți deci la nuntă ! ’ »
40022005	Dar invitații nu le-au dat nici o atenție și au plecat , unul la ogorul lui , iar altul la negustoria lui .
40022006	Ceilalți i-au înșfăcat pe sclavi , i-au maltratat și i-au omorât .
40022007	Împăratul s-a mâniat foarte tare . El și-a trimis trupele , i-a nimicit pe ucigașii aceia și le-a ars cetatea .
40022008	Apoi le-a zis sclavilor săi : « Nunta este pregătită , dar cei invitați n-au fost vrednici de ea .
40022009	Mergeți , așadar , la răspântiile drumurilor și chemați-i la nuntă pe toți aceia pe care îi găsiți ! »
40022010	Sclavii aceia au ieșit pe drumuri și i-au adunat pe toți aceia pe care i-au găsit , și răi , și buni ; și sala nunții s-a umplut de oaspeți .
40022011	Când împăratul a venit să-și vadă oaspeții , a văzut acolo un om care nu se îmbrăcase în haină de nuntă
40022012	și l-a întrebat : – Prietene , cum ai intrat aici fără să ai haină de nuntă ? Acesta a amuțit .
40022013	Atunci împăratul le-a zis slujitorilor : – Legați-l de mâini și de picioare și aruncați-l în întunericul de afară ! Acolo va fi plânsul și scrâșnirea dinților !
40022014	Căci mulți sunt chemați , dar puțini sunt aleși . “
40022015	Atunci fariseii s-au dus și s-au sfătuit cum să-L prindă în cursă cu vorba .
40022016	I-au trimis la El pe ucenicii lor împreună cu irodienii , care I-au zis : – Învățătorule , știm că ești corect și că-i înveți pe oameni calea lui Dumnezeu în adevăr , fără să-Ți pese de nimeni , căci nu cauți la fața oamenilor .
40022017	Așadar , spune-ne , ce părere ai : se cuvine să-i plătim tribut Cezarului sau nu ?
40022018	Isus însă a înțeles intenția lor rea și le-a zis : – De ce Mă puneți la încercare , ipocriților ?
40022019	Arătați-Mi moneda pentru tribut ! Ei I-au adus un denar .
40022020	Isus i-a întrebat : – Chipul acesta și inscripția , ale cui sunt ?
40022021	– Ale Cezarului , au răspuns ei . Atunci El le-a zis : – Dați-i deci Cezarului ce este al Cezarului , iar lui Dumnezeu ce este al lui Dumnezeu !
40022022	Ei au rămas uimiți când au auzit aceste cuvinte . Și astfel L-au lăsat și au plecat .
40022023	În aceeași zi au venit la El saducheii , care zic că nu există înviere , și L-au întrebat :
40022024	– Învățătorule , Moise a zis că , dacă moare cineva fără să aibă copii , fratele acestuia trebuie să se căsătorească cu văduva și să-i ridice un urmaș fratelui său .
40022025	Erau printre noi șapte frați . Primul s-a căsătorit , dar a murit fără să aibă vreun urmaș , lăsându-i-o astfel pe soția sa fratelui său .
40022026	Așa s-a întâmplat și cu al doilea , și cu al treilea , apoi tot așa până la al șaptelea .
40022027	Femeia a murit ultima dintre toți .
40022028	La înviere , soția căruia dintre cei șapte va fi ea ? Căci toți au avut-o de soție !
40022029	Isus le-a răspuns : – Sunteți rătăciți , pentru că nu cunoașteți nici Scripturile , nici puterea lui Dumnezeu !
40022030	Căci la înviere nici nu se vor mai însura , nici nu se vor mai mărita , ci vor fi ca îngerii din cer .
40022031	Iar cu privire la învierea morților , n-ați citit ce v-a spus Dumnezeu , când zice :
40022032	„ Eu sunt Dumnezeul lui Avraam , Dumnezeul lui Isaac și Dumnezeul lui Iacov “ ? El nu este un Dumnezeu al celor morți , ci al celor vii !
40022033	Auzind aceste lucruri , mulțimile erau uimite de învățătura Lui .
40022034	Când au auzit fariseii că Isus le astupase gura saducheilor , s-au strâns la un loc .
40022035	Unul dintre ei , un expert în Lege , ca să-L pună la încercare , L-a întrebat :
40022036	– Învățătorule , care este cea mai mare poruncă din Lege ?
40022037	Isus i-a răspuns : – „ Să-L iubești pe Domnul , Dumnezeul tău , cu toată inima ta , cu tot sufletul tău și cu toată mintea ta “ .
40022038	Aceasta este cea dintâi și cea mai mare poruncă .
40022039	Iar a doua , asemenea ei , este : „ Să-l iubești pe semenul tău ca pe tine însuți “ .
40022040	Toată Legea și Profeții depind de aceste două porunci .
40022041	În timp ce fariseii erau strânși la un loc , Isus a întrebat :
40022042	– Ce părere aveți voi despre Cristos ? Al cui Fiu este El ? Ei I-au răspuns : – Al lui David .
40022043	Isus le-a zis : – Cum atunci David , în Duhul , Îl numește „ Domn “ , când spune :
40022044	„ Domnul I-a zis Domnului meu : « Șezi la dreapta Mea până-Ți voi pune dușmanii sub picioare ! » “ ?
40022045	Deci , dacă David Îl numește „ Domn “ , cum este El Fiul lui ?
40022046	Nimeni n-a putut să-I răspundă nici măcar un cuvânt și , din acea zi , nimeni n-a mai îndrăznit să-I pună întrebări .
40023001	Atunci Isus le-a vorbit mulțimilor și ucenicilor Săi .
40023002	El le-a zis : „ Cărturarii și fariseii stau pe scaunul lui Moise .
40023003	Deci să faceți și să păziți toate lucrurile pe care vi le spun ei , dar să nu faceți după faptele lor , pentru că ei zic , dar nu fac .
40023004	Ei leagă poveri grele și dificil de dus și le pun pe umerii oamenilor , dar ei înșiși nici măcar cu degetul nu vor să le miște .
40023005	Toate faptele lor le fac pentru a fi văzuți de oameni . Astfel , își fac filacterele largi și ciucurii lungi și
40023006	iubesc să li se dea locul de onoare la mese și scaunele de onoare în sinagogi ,
40023007	să fie salutați prin piețe și să fie numiți de oameni : « Rabbi » .
40023008	Voi însă să nu vă numiți « Rabbi » , căci Unul singur este Învățătorul vostru , iar voi toți sunteți frați .
40023009	Și « tată » să nu numiți pe nimeni pe pământ , căci Unul singur este Tatăl vostru , și anume Cel ceresc .
40023010	De asemenea , să nu numiți pe nimeni « îndrumător » , căci Unul singur este Îndrumătorul vostru , și anume Cristosul .
40023011	Cel mai mare dintre voi va fi slujitorul vostru .
40023012	Oricine se înalță pe sine va fi smerit și oricine se smerește va fi înălțat .
40023013	Vai de voi , cărturari și farisei ipocriți ! Căci voi închideți Împărăția Cerurilor în fața oamenilor ; nici voi nu intrați , și nici pe cei ce vor să intre nu-i lăsați să intre !
40023014	( Vai de voi , cărturari și farisei ipocriți ! Căci voi devorați casele văduvelor și faceți rugăciuni lungi de ochii lumii . De aceea veți primi o condamnare mult mai mare . )
40023015	Vai de voi , cărturari și farisei ipocriți ! Căci voi înconjurați marea și uscatul pentru a face un prozelit , dar când devine astfel , faceți din el de două ori mai mult un fiu al Gheenei decât sunteți voi !
40023016	Vai de voi , călăuze oarbe , care ziceți : « Dacă cineva jură pe Templu , acest lucru nu înseamnă nimic , dar dacă cineva jură pe aurul Templului , este dator să-și țină jurământul ! »
40023017	Nesăbuiților și orbilor ! Ce este de mai mare importanță : aurul sau Templul , care sfințește aurul ?
40023018	Voi mai ziceți : « Dacă cineva jură pe altar , acest lucru nu înseamnă nimic , dar dacă jură pe darul de pe altar , este dator să-și țină jurământul ! »
40023019	Orbilor ! Ce este de mai mare importanță : darul sau altarul , care sfințește darul ?
40023020	Prin urmare , cel ce jură pe altar , jură pe el și pe tot ce este pe el ,
40023021	iar cel ce jură pe Templu , jură pe el și pe Cel Ce locuiește în el .
40023022	De asemenea , cel ce jură pe cer , jură pe tronul lui Dumnezeu și pe Cel Ce stă pe el .
40023023	Vai de voi , cărturari și farisei ipocriți ! Căci voi dați zeciuială din mentă , din mărar și din chimion , dar neglijați cele mai importante lucruri din Lege , și anume dreptatea , mila și credincioșia ! Pe acestea trebuia să le faceți , iar pe acelea să nu le neglijați !
40023024	Călăuze oarbe , care strecurați țânțarul și înghițiți cămila !
40023025	Vai de voi , cărturari și farisei ipocriți ! Căci voi curățați pe dinafară paharul și farfuria , dar pe dinăuntru sunt pline de jaf și de necumpătare !
40023026	Fariseu orb ! Curăță mai întâi pe dinăuntru paharul ( și farfuria ) , ca să fie curate și pe dinafară !
40023027	Vai de voi , cărturari și farisei ipocriți ! Căci voi vă asemănați cu mormintele văruite , care pe dinafară arată frumos , dar înăuntru sunt pline de oasele celor morți și de orice fel de necurăție !
40023028	Tot așa și voi , pe dinafară vă arătați drepți oamenilor , dar pe dinăuntru sunteți plini de ipocrizie și de fărădelege !
40023029	Vai de voi , cărturari și farisei ipocriți ! Căci voi zidiți mormintele profeților și împodobiți mormintele celor drepți
40023030	și spuneți : « Dacă noi am fi trăit în zilele strămoșilor noștri , n-am fi fost părtași cu ei la vărsarea sângelui profeților ! »
40023031	Astfel , voi înșivă mărturisiți că sunteți urmașii celor ce i-au ucis pe profeți !
40023032	Umpleți deci măsura strămoșilor voștri !
40023033	Șerpilor ! Pui de vipere ! Cum veți scăpa de condamnarea la Gheenă ? !
40023034	De aceea , iată , vă trimit profeți , înțelepți și cărturari ! Pe unii dintre ei îi veți omorî și îi veți răstigni , iar pe alții îi veți biciui în sinagogile voastre și îi veți persecuta din cetate în cetate ,
40023035	ca să vină asupra voastră tot sângele nevinovat , care a fost vărsat pe pământ , de la sângele lui Abel , cel drept , până la sângele lui Zaharia , fiul lui Berechia , pe care l-ați ucis între Templu și altar !
40023036	Adevărat vă spun că toate aceste lucruri vor veni peste această generație !
40023037	Ierusalime , Ierusalime , care-i omori pe profeți și-i ucizi cu pietre pe cei trimiși la tine ! De câte ori am vrut să-ți adun copiii , așa cum își adună cloșca puii sub aripi , dar n-ați vrut !
40023038	Iată că vi se lasă casa pustie !
40023039	Căci vă spun că de acum încolo nu Mă veți mai vedea până când nu veți zice : « Binecuvântat este Cel Ce vine în Numele Domnului ! » “
40024001	După ce a ieșit Isus din Templu , în timp ce mergea , ucenicii Lui au venit la El , ca să-I arate clădirile Templului .
40024002	Isus însă le-a zis : „ Vedeți voi toate acestea ? Adevărat vă spun că nu va fi lăsată aici piatră pe piatră ; totul va fi dărâmat “ .
40024003	Apoi S-a așezat pe Muntele Măslinilor , iar ucenicii au venit la El , doar ei singuri , și L-au întrebat : – Spune-ne când se vor întâmpla aceste lucruri și care va fi semnul venirii Tale și al sfârșitului veacului ?
40024004	Isus le-a răspuns : – Vedeți să nu vă înșele cineva !
40024005	Căci vor veni mulți în Numele Meu , zicând : „ Eu sunt Cristosul ! “ și-i vor înșela astfel pe mulți .
40024006	Veți auzi de războaie și vești de războaie . Vedeți să nu vă neliniștiți , căci aceste lucruri trebuie să se întâmple . Dar încă nu va fi sfârșitul .
40024007	Un neam se va ridica împotriva altui neam și o împărăție împotriva altei împărății . Va fi foamete , vor fi ( molime și ) cutremure în diverse locuri .
40024008	Dar toate acestea sunt doar începutul durerilor nașterii .
40024009	Atunci vă vor da să fiți chinuiți , vă vor omorî și veți fi urâți de toate neamurile din pricina Numelui Meu .
40024010	Atunci mulți se vor poticni , se vor trăda unii pe alții și se vor urî unii pe alții .
40024011	Se vor ridica mulți profeți falși și-i vor înșela pe mulți .
40024012	Și din cauza înmulțirii fărădelegii , dragostea celor mulți se va răci .
40024013	Dar cel care va răbda până la sfârșit va fi mântuit .
40024014	Această Evanghelie a Împărăției va fi vestită întregii omeniri , ca o mărturie pentru toate neamurile ; și atunci va veni sfârșitul .
40024015	De aceea , când veți vedea „ urâciunea pustiirii “ , despre care a vorbit profetul Daniel , stând în locul sfânt – cel ce citește , să înțeleagă – ,
40024016	atunci cei din Iudeea să fugă în munți !
40024017	Cel ce va fi pe acoperișul casei să nu coboare să-și ia lucrurile din casă ,
40024018	iar cel ce va fi la câmp să nu se întoarcă să-și ia haina !
40024019	Vai de cele ce vor fi însărcinate și de cele ce vor alăpta în zilele acelea !
40024020	Rugați-vă ca fuga voastră să nu fie iarna , nici de Sabat .
40024021	Căci atunci va fi un necaz așa de mare , cum n-a mai fost de la începutul lumii și până acum și nici nu va mai fi !
40024022	Și dacă zilele acelea n-ar fi fost scurtate , nici un om n-ar fi scăpat ; dar , din pricina celor aleși , zilele acelea vor fi scurtate .
40024023	Dacă cineva vă va spune atunci : „ Iată , Cristosul este aici ! “ sau „ Este acolo ! “ , să nu credeți !
40024024	Căci se vor ridica cristoși falși și profeți falși și vor face semne mari și minuni , pentru a-i înșela , dacă este posibil , chiar și pe cei aleși .
40024025	Iată că v-am spus mai dinainte !
40024026	Așadar , dacă vă vor spune : „ Iată , este în pustie ! “ , să nu vă duceți ; sau : „ Iată-L în odăi ascunse ! “ , să nu credeți !
40024027	Căci așa cum iese fulgerul de la răsărit și se vede până la apus , tot așa va fi și venirea Fiului Omului .
40024028	Oriunde va fi hoitul , acolo se vor aduna și vulturii !
40024029	Imediat după necazul acelor zile , soarele se va întuneca , luna nu-și va mai da lumina , stelele vor cădea din cer și puterile cerurilor vor fi clătinate .
40024030	Atunci se va arăta în cer semnul Fiului Omului și atunci toate semințiile pământului se vor jeli și-L vor vedea pe Fiul Omului venind pe norii cerului cu putere și mare slavă .
40024031	El îi va trimite pe îngerii Săi cu trâmbița cea răsunătoare , iar ei îi vor aduna pe aleșii Lui din cele patru vânturi , de la o margine a cerurilor până la cealaltă .
40024032	Învățați de la smochin pilda lui : când mlădița lui devine deja fragedă și încep să apară frunzele , știți că vara este aproape .
40024033	Tot așa și voi , când vedeți toate aceste lucruri , să știți că El este aproape , este chiar la uși .
40024034	Adevărat vă spun că nu va trece această generație până se vor întâmpla toate aceste lucruri .
40024035	Cerul și pământul vor trece , însă cuvintele Mele nu vor trece !
40024036	Dar despre ziua și ora aceea nu știe nimeni , nici îngerii cerurilor , ( nici Fiul ) , ci numai Tatăl .
40024037	Așa cum a fost în zilele lui Noe , tot așa va fi și la venirea Fiului Omului .
40024038	Căci așa cum era în zilele de dinaintea potopului , când oamenii mâncau , beau , se însurau și se măritau , până în ziua când a intrat Noe în arcă ,
40024039	și nu au știut nimic până când a venit potopul și i-a luat pe toți , tot așa va fi și la venirea Fiului Omului .
40024040	Atunci , doi bărbați vor fi la câmp – unul va fi luat , iar altul va fi lăsat .
40024041	Două femei vor măcina la moară – una va fi luată , iar alta va fi lăsată .
40024042	Vegheați deci , pentru că nu știți în ce zi vine Domnul vostru !
40024043	Să știți că , dacă stăpânul casei ar ști în ce strajă din noapte vine hoțul , ar veghea și n-ar lăsa să i se spargă casa .
40024044	Prin urmare , fiți pregătiți și voi , pentru că Fiul Omului va veni în ceasul în care nu vă așteptați !
40024045	Cine este deci sclavul credincios și înțelept , pe care stăpânul l-a pus responsabil peste ceilalți sclavi ai săi , ca să le dea hrana la timp ?
40024046	Ferice de sclavul acela , pe care stăpânul , la venirea lui , îl va găsi făcând așa !
40024047	Adevărat vă spun că îl va pune responsabil peste toate bunurile sale !
40024048	Dar dacă sclavul acela este un sclav rău , care își zice în inima lui : „ Stăpânul meu întârzie ! “
40024049	și care începe să-i bată pe confrații lui și să mănânce și să bea cu bețivii ,
40024050	stăpânul acelui sclav va veni într-o zi în care el nu se așteaptă și la o oră pe care nu o știe .
40024051	El îl va tăia în două și-i va stabili partea la un loc cu ipocriții . Acolo va fi plânsul și scrâșnirea dinților !
40025001	Atunci Împărăția Cerurilor va fi asemănată cu zece fecioare , care și-au luat lămpile și au ieșit în întâmpinarea mirelui .
40025002	Cinci dintre ele erau nesăbuite , iar cinci erau înțelepte .
40025003	Cele nesăbuite nu și-au luat cu ele și untdelemn atunci când și-au luat lămpile ,
40025004	dar cele înțelepte , împreună cu lămpile , și-au luat și untdelemn în vase .
40025005	Mirele întârzia , astfel că ele au ațipit toate și au adormit .
40025006	La miezul nopții a răsunat un strigăt : „ Iată mirele ! Ieșiți-i în întâmpinare ! “
40025007	Atunci toate fecioarele acelea s-au sculat și și-au pregătit lămpile .
40025008	Cele nesăbuite le-au zis celor înțelepte : – Dați-ne și nouă din untdelemnul vostru , pentru că ni se sting lămpile !
40025009	Dar cele înțelepte au răspuns : – Nu , ca nu cumva să nu ne ajungă nici nouă , nici vouă ! Duceți-vă mai bine la cei ce vând untdelemn și cumpărați-vă !
40025010	În timp ce ele se duceau să cumpere untdelemn , a venit mirele . Cele ce erau gata au intrat la nuntă împreună cu el , iar ușa a fost închisă .
40025011	Mai târziu au venit și celelalte fecioare și au zis : – Doamne , Doamne , deschide-ne !
40025012	Dar el le-a răspuns : – Adevărat vă spun că nu vă cunosc !
40025013	Așadar , vegheați ! Căci nu știți nici ziua , nici ora ( când vine Fiul Omului ) .
40025014	Căci va fi ca atunci când un om , urmând să plece într-o călătorie , și-a chemat sclavii și le-a încredințat averile lui .
40025015	Unuia i-a dat cinci talanți , altuia – doi , iar altuia – unul , fiecăruia după puterea lui ; apoi a plecat . Imediat ,
40025016	cel ce primise cinci talanți s-a dus și i-a investit și a câștigat alți cinci .
40025017	Tot așa , cel ce primise doi a câștigat și el alți doi .
40025018	Dar cel ce primise unul s-a dus și a săpat o groapă în pământ și a ascuns acolo banii stăpânului său .
40025019	După mult timp , stăpânul acelor sclavi a venit și a început să-și pună în ordine socotelile cu ei .
40025020	Cel ce primise cinci talanți a venit și a adus încă cinci talanți , zicând : – Stăpâne , mi-ai încredințat cinci talanți ; iată , am mai câștigat încă cinci !
40025021	Stăpânul i-a zis : – Bine , sclav bun și credincios ! Pentru că ai fost credincios peste puține lucruri , te voi pune responsabil peste multe ! Intră în bucuria stăpânului tău !
40025022	A venit apoi cel ce primise doi talanți și a zis : – Stăpâne , mi-ai încredințat doi talanți ; iată , am mai câștigat doi !
40025023	Stăpânul i-a zis : – Bine , sclav bun și credincios ! Pentru că ai fost credincios peste puține lucruri , te voi pune responsabil peste multe ! Intră în bucuria stăpânului tău !
40025024	A venit și cel ce primise un talant și a zis : – Stăpâne , am știut că ești un om aspru , care seceri de unde n-ai semănat și aduni de unde n-ai împrăștiat ,
40025025	așa că mi-a fost teamă și m-am dus și ți-am ascuns talantul în pământ . Iată aici talantul tău !
40025026	Stăpânul i-a răspuns : – Sclav rău și leneș ! Ai știut că secer de unde n-am semănat și că adun de unde n-am împrăștiat ?
40025027	Atunci trebuia ca tu să-mi fi pus banii la zarafi , pentru ca , la întoarcere , să primesc cu dobândă ceea ce era al meu !
40025028	Așadar , luați-i talantul și dați-i-l celui ce are zece talanți !
40025029	Căci oricui are , i se va da mai mult și va avea din abundență , dar de la cel ce n-are se va lua chiar și ce are !
40025030	Iar pe sclavul acela nefolositor aruncați-l în întunericul de afară ! Acolo va fi plânsul și scrâșnirea dinților !
40025031	Când Fiul Omului va veni în slava Sa , împreună cu toți îngerii , atunci El Se va așeza pe tronul slavei Sale
40025032	și toate neamurile vor fi adunate înaintea Lui . El îi va despărți pe unii de alții așa cum desparte păstorul oile de capre
40025033	și va pune oile să stea la dreapta Lui , iar caprele , la stânga .
40025034	Apoi Împăratul le va zice celor din dreapta Lui : – Veniți , binecuvântații Tatălui Meu ; moșteniți Împărăția care a fost pregătită pentru voi de la întemeierea lumii !
40025035	Căci Mi-a fost foame și Mi-ați dat să mănânc , Mi-a fost sete și Mi-ați dat să beau , am fost străin și M-ați primit între voi ,
40025036	am fost gol și M-ați îmbrăcat , am fost bolnav și M-ați vizitat , am fost în închisoare și ați venit pe la Mine .
40025037	Atunci cei drepți Îl vor întreba : – Doamne , când Te-am văzut noi flămând și Ți-am dat să mănânci , sau însetat și Ți-am dat să bei ?
40025038	Când Te-am văzut noi străin și Te-am primit între noi , sau gol și Te-am îmbrăcat ?
40025039	Și când Te-am văzut noi bolnav sau în închisoare și am venit pe la Tine ? !
40025040	Iar Împăratul le va răspunde : – Adevărat vă spun că , ori de câte ori ați făcut așa unora dintre cei mai neînsemnați dintre acești frați ai Mei , Mie Mi-ați făcut !
40025041	Apoi le va zice celor din stânga : – Plecați de la Mine , blestemaților , în focul cel veșnic , care a fost pregătit pentru diavolul și pentru îngerii lui !
40025042	Căci Mi-a fost foame și nu Mi-ați dat să mănânc , Mi-a fost sete și nu Mi-ați dat să beau ,
40025043	am fost străin și nu M-ați primit între voi , am fost gol și nu M-ați îmbrăcat , am fost bolnav și în închisoare și nu m-ați vizitat !
40025044	Atunci și ei Îl vor întreba : – Doamne , când Te-am văzut noi flămând sau însetat , sau străin , sau gol , sau bolnav , sau în închisoare și nu Ți-am slujit ? !
40025045	Atunci El le va răspunde : – Adevărat vă spun că , ori de câte ori n-ați făcut așa unora dintre cei mai neînsemnați dintre aceștia , Mie nu Mi-ați făcut !
40025046	Și aceștia vor merge în pedeapsa veșnică , iar cei drepți vor merge în viața veșnică .
40026001	După ce a terminat de spus aceste cuvinte , Isus le-a zis ucenicilor Săi :
40026002	„ Știți că peste două zile va fi Paștele , iar Fiul Omului va fi trădat ca să fie răstignit “ .
40026003	Atunci conducătorii preoților și bătrânii poporului s-au strâns în curtea marelui preot , numit Caiafa ,
40026004	și au uneltit să-L aresteze pe Isus prin vicleșug și să-L omoare .
40026005	Însă ei ziceau : „ Nu în timpul sărbătorii , ca nu cumva să se facă tulburare în popor “ .
40026006	În timp ce Isus se afla în Betania , în casa lui Simon , leprosul ,
40026007	a venit la El o femeie care avea un vas de alabastru , plin cu un parfum foarte scump . Ea a turnat parfumul pe capul lui Isus , în timp ce El stătea la masă .
40026008	Ucenicii însă au fost indignați când au văzut acest lucru și au zis : „ Pentru ce risipa aceasta ?
40026009	Căci parfumul acesta s-ar fi putut vinde scump , iar banii să le fie dați săracilor ! “
40026010	Isus știa ce zic ei , așa că le-a spus : „ De ce îi cauzați supărare femeii ? Ea a făcut un lucru frumos față de Mine !
40026011	Căci pe săraci îi aveți întotdeauna cu voi , dar pe Mine nu Mă aveți întotdeauna !
40026012	Când a turnat acest parfum pe trupul Meu , ea a făcut lucrul acesta , ca să Mă pregătească pentru înmormântare .
40026013	Adevărat vă spun că oriunde va fi vestită această Evanghelie , în toată lumea , se va spune și ce a făcut această femeie , în amintirea ei “ .
40026014	Atunci unul dintre cei doisprezece , numit Iuda Iscarioteanul , s-a dus la conducătorii preoților
40026015	și i-a întrebat : „ Ce vreți să-mi dați ca să-L dau pe mâna voastră ? “ Ei i-au plătit treizeci de arginți .
40026016	De atunci , el a început să caute un prilej , ca să-L dea pe mâna lor .
40026017	În prima zi a Sărbătorii Azimelor , ucenicii au venit la Isus și L-au întrebat : – Unde vrei să-Ți pregătim să mănânci mielul de Paște ?
40026018	El le-a răspuns : – Duceți-vă în cetate la un anumit om și spuneți-i astfel : „ Învățătorul zice : « Timpul Meu este aproape ; voi sărbători Paștele la tine , împreună cu ucenicii Mei ! » “
40026019	Ucenicii au făcut așa cum le poruncise Isus și au pregătit Paștele .
40026020	Când s-a înserat , Isus S-a așezat la masă împreună cu cei doisprezece .
40026021	În timp ce mâncau , Isus le-a zis : – Adevărat vă spun că unul dintre voi Mă va trăda .
40026022	Ei s-au întristat foarte tare și au început să-L întrebe unul câte unul : – Nu cumva sunt eu , Doamne ?
40026023	El le-a răspuns : – Cel ce-și pune mâna în castron împreună cu Mine , acela Mă va trăda !
40026024	Da , Fiul Omului Se duce după cum este scris cu privire la El , dar vai de omul acela prin care este trădat Fiul Omului ! Era mai bine pentru acel om dacă nu s-ar fi născut !
40026025	Iuda , trădătorul , a întrebat : – Nu cumva sunt eu acela , Rabbi ? Isus i-a răspuns : – Este așa cum spui .
40026026	În timp ce mâncau , Isus a luat o pâine și , după ce a rostit binecuvântarea , a frânt-o și le-a dat-o ucenicilor , zicând : „ Luați , mâncați ! Acesta este trupul Meu “ .
40026027	Apoi a luat un pahar și , după ce a adus mulțumiri , l-a dat ucenicilor , zicând : „ Beți toți din el ,
40026028	căci acesta este sângele Meu , sângele legământului , care este vărsat pentru mulți spre iertarea păcatelor .
40026029	Vă spun că de acum încolo nu voi mai bea din acest rod al viței până în ziua aceea , când îl voi bea cu voi nou în Împărăția Tatălui Meu “ .
40026030	După ce au cântat psalmii , s-au dus spre Muntele Măslinilor .
40026031	Atunci Isus le-a zis : – În noaptea aceasta toți vă veți poticni în Mine , pentru că este scris : „ Voi lovi păstorul , iar oile turmei vor fi risipite ! “
40026032	Dar după învierea Mea voi merge înaintea voastră în Galileea .
40026033	Petru I-a răspuns : – Chiar dacă toți se vor poticni în Tine , eu nu mă voi poticni niciodată !
40026034	Isus i-a zis : – Adevărat îți spun că în noaptea aceasta , înainte de cântatul cocoșului , te vei lepăda de Mine de trei ori !
40026035	Petru I-a răspuns : – Chiar dacă ar trebui să mor împreună cu Tine , eu tot nu mă voi lepăda de Tine ! Și toți ucenicii au spus la fel .
40026036	Atunci Isus a venit cu ei într-un loc numit Ghetsimani și le-a zis ucenicilor : „ Stați jos aici în timp ce Eu Mă voi duce acolo să mă rog ! “
40026037	I-a luat cu El pe Petru și pe cei doi fii ai lui Zebedei și a început să se întristeze și să se mâhnească .
40026038	Atunci le-a zis : „ Sufletul Meu este cuprins de o întristare de moarte . Rămâneți aici și vegheați împreună cu Mine ! “
40026039	S-a depărtat puțin , a căzut cu fața la pământ și s-a rugat : „ Tată , dacă este posibil , să fie îndepărtat de la Mine paharul acesta ! Totuși , nu cum vreau Eu , ci cum vrei Tu ! “
40026040	Apoi a venit la ucenici , dar i-a găsit dormind . El i-a zis lui Petru : „ Așadar , n-ați putut veghea împreună cu Mine nici măcar o oră ?
40026041	Vegheați și rugați-vă , ca să nu cădeți în ispită ! Duhul într-adevăr este doritor , dar carnea este neputincioasă ! “
40026042	S-a îndepărtat a doua oară și s-a rugat din nou , zicând : „ Tată , dacă nu se poate să fie îndepărtat acest pahar de la Mine fără să-l beau , facă-se voia Ta ! “
40026043	A venit iarăși la ucenici și i-a găsit dormind , pentru că li se îngreunaseră ochii de somn .
40026044	I-a lăsat iarăși , s-a îndepărtat și s-a rugat pentru a treia oară , spunând aceleași cuvinte .
40026045	Atunci a venit la ucenici și le-a zis : „ Încă mai dormiți și vă odihniți ? Iată , s-a apropiat ceasul ! Fiul Omului este trădat în mâinile păcătoșilor .
40026046	Sculați-vă ! Să mergem ! Iată că se apropie cel ce Mă trădează ! “
40026047	În timp ce El încă vorbea , iată că vine Iuda , unul dintre cei doisprezece , împreună cu o mulțime mare de oameni cu săbii și ciomege , trimiși de conducătorii preoților și de bătrânii poporului .
40026048	Trădătorul le dăduse următorul semn : „ Cel pe Care-L voi săruta , Acela este ! Să-L arestați ! “
40026049	El a venit imediat la Isus și I-a zis : – Salutare , Rabbi ! Și L-a sărutat .
40026050	Isus i-a zis : – Prietene , fă potrivit cu ceea ce ești aici să faci ! Atunci ei s-au apropiat , au pus mâna pe Isus și L-au arestat .
40026051	Și iată că unul dintre cei ce erau cu Isus a întins mâna , și-a scos sabia și l-a lovit pe sclavul marelui preot , tăindu-i o ureche .
40026052	Însă Isus i-a zis : „ Pune-ți sabia la loc , căci toți cei ce scot sabia , de sabie vor pieri !
40026053	Sau crezi că n-aș putea să-L rog pe Tatăl Meu , Care Mi-ar pune chiar acum la dispoziție mai mult de douăsprezece legiuni de îngeri ?
40026054	Dar cum s-ar împlini atunci Scripturile care spun că așa trebuie să se întâmple ? “
40026055	În ceasul acela , Isus a zis mulțimilor : „ Ați ieșit să Mă prindeți cu săbii și ciomege , ca pe un tâlhar ? În fiecare zi Mă așezam în Templu și dădeam învățătură , dar nu M-ați arestat !
40026056	Însă toate acestea s-au întâmplat ca să se împlinească scrierile profeților “ . Atunci toți ucenicii L-au părăsit și au fugit .
40026057	Atunci cei ce L-au arestat pe Isus L-au dus la Caiafa , marele preot , unde erau adunați cărturarii și bătrânii .
40026058	Petru L-a urmat de la distanță până la curtea marelui preot . A intrat înăuntru și s-a așezat împreună cu gărzile , ca să vadă care va fi sfârșitul .
40026059	Conducătorii preoților și întregul Sinedriu căutau vreo mărturie falsă împotriva lui Isus , ca să-L poată condamna la moarte ,
40026060	dar n-au găsit niciuna , deși veniseră mulți martori mincinoși . La urmă , au venit doi
40026061	care au spus : „ Acesta a zis : « Eu pot să dărâm Templul lui Dumnezeu și să-l reconstruiesc în trei zile ! » “
40026062	Marele preot s-a ridicat și L-a întrebat : – Nu răspunzi nimic la ce mărturisesc aceștia împotriva Ta ?
40026063	Dar Isus tăcea . Marele preot i-a zis : – Te pun sub jurământ în fața Dumnezeului celui Viu să ne spui dacă Tu ești Cristosul , Fiul lui Dumnezeu !
40026064	Isus i-a răspuns : – Este așa cum spui . Dar vă spun că , de acum încolo , Îl veți vedea pe Fiul Omului șezând la dreapta Puterii și venind pe norii cerului !
40026065	Atunci marele preot și-a sfâșiat hainele și a zis : – A blasfemiat ! Ce nevoie mai avem de martori ? ! Iată , acum ați auzit blasfemia !
40026066	Ce părere aveți ? Ei au răspuns : – Este vinovat și vrednic de moarte !
40026067	Atunci L-au scuipat în față și L-au lovit . Unii L-au pălmuit ,
40026068	zicând : „ Profețește-ne , Cristoase , cine este cel ce Te-a lovit ? “
40026069	Petru stătea afară , în curte . A venit la el o slujnică și i-a zis : – Și tu erai cu Isus , galileeanul !
40026070	Însă el s-a lepădat înaintea tuturor , zicând : – Nu știu despre ce vorbești .
40026071	Când s-a îndreptat spre poartă , l-a văzut o altă slujnică , care le-a zis celor de acolo : – Acesta era cu Isus din Nazaret !
40026072	El s-a lepădat din nou , spunând cu jurământ : – Nu-L cunosc pe Acest Om !
40026073	După puțin timp însă cei ce stăteau acolo au venit și i-au zis lui Petru : – Cu siguranță și tu ești unul dintre ei , căci te dă de gol accentul !
40026074	Atunci el a început să se blesteme și să jure , zicând : – Nu-L cunosc pe Acest Om ! Și imediat a cântat cocoșul .
40026075	Atunci Petru și-a adus aminte cuvântul pe care i-l spusese Isus : „ Înainte de cântatul cocoșului , te vei lepăda de Mine de trei ori ! “ Și a ieșit afară și a plâns cu amar .
40027001	Când s-a făcut dimineață , toți conducătorii preoților și bătrânii poporului au ținut sfat împotriva lui Isus , ca să-L condamne la moarte .
40027002	L-au legat , L-au dus și L-au dat pe mâna lui Pilat , guvernatorul .
40027003	Atunci lui Iuda , trădătorul , când a văzut că Isus a fost condamnat , i-a părut rău și a dus înapoi cei treizeci de arginți la conducătorii preoților și la bătrâni ,
40027004	zicând : – Am păcătuit , căci am trădat sânge nevinovat ! Ei i-au răspuns : – Ce ne pasă nouă ? Treaba ta !
40027005	El a aruncat arginții în Templu și a plecat . Apoi s-a dus și s-a spânzurat .
40027006	Conducătorii preoților au luat arginții și au zis : „ Nu este voie să fie puși în vistierie , pentru că sunt preț de sânge “ .
40027007	Și după ce s-au sfătuit , au cumpărat cu ei ogorul olarului ca loc de înmormântare pentru străini .
40027008	Iată de ce ogorul acela a fost numit „ Ogorul Sângelui “ până în ziua de astăzi .
40027009	Atunci s-a împlinit ceea ce a fost spus prin profetul Ieremia , care zice : „ Au luat cei treizeci de arginți , prețul pus pe El , la care a fost apreciat de către fiii lui Israel ,
40027010	și i-au dat pe ogorul olarului , după cum mi-a poruncit Domnul “ .
40027011	Isus a fost adus deci înaintea guvernatorului . Guvernatorul L-a întrebat : – Ești Tu Împăratul iudeilor ? Isus i-a răspuns : – Este așa cum spui .
40027012	Dar când a fost acuzat de conducătorii preoților și de bătrâni , n-a răspuns nimic .
40027013	Atunci Pilat I-a zis : – Nu auzi de câte lucruri Te învinuiesc ei ?
40027014	Dar Isus nu i-a răspuns nici măcar cu un cuvânt , spre marea mirare a guvernatorului .
40027015	Guvernatorul obișnuia ca la fiecare sărbătoare să elibereze pentru mulțime un prizonier pe care-l voiau ei .
40027016	La acea vreme aveau un prizonier vestit , numit ( Isus ) Baraba .
40027017	Așadar , după ce mulțimea a fost adunată , Pilat i-a întrebat : – Pe cine vreți să vi-l eliberez , pe ( Isus ) Baraba sau pe Isus , Cel numit Cristos ?
40027018	Căci el știa că din invidie Îl dăduseră pe mâna lui .
40027019	În timp ce stătea pe scaunul de judecată , soția lui a trimis să-i spună : „ Să n-ai nimic de-a face cu Acel Om drept , pentru că azi am suferit mult în vis din cauza Lui ! “
40027020	Dar conducătorii preoților și bătrânii au convins mulțimile să-l ceară pe Baraba , iar Isus să fie omorât .
40027021	Guvernatorul i-a întrebat iarăși : – Pe care dintre aceștia doi vreți să vi-l eliberez ? – Pe Baraba ! au răspuns ei .
40027022	Pilat a zis : – Și atunci ce să fac cu Isus , numit Cristos ? Ei au răspuns cu toții : – Să fie răstignit !
40027023	El i-a întrebat : – Dar ce rău a făcut ? Însă ei strigau și mai tare : – Să fie răstignit !
40027024	Când a văzut Pilat că nu ajunge nicăieri , ci că mai degrabă se face zarvă , a luat apă și s-a spălat pe mâini înaintea mulțimii , spunând : – Eu sunt nevinovat de sângele Acestui Om ! Treaba voastră !
40027025	Tot poporul i-a răspuns : – Sângele Lui să fie peste noi și peste copiii noștri !
40027026	Atunci li l-a eliberat pe Baraba , iar pe Isus , după ce a pus să-L biciuiască , L-a dat să fie răstignit .
40027027	Atunci soldații guvernatorului L-au adus pe Isus în pretoriu și au adunat în jurul Lui toată cohorta .
40027028	L-au dezbrăcat și au pus pe El o mantie stacojie ,
40027029	au împletit o coroană de spini , I-au așezat-o pe cap , I-au pus o trestie în mâna dreaptă și apoi au îngenuncheat înaintea Lui și și-au bătut joc de El , zicând : „ Să trăiți , Împărate al iudeilor ! “
40027030	Ei Îl scuipau , Îi luau trestia și-L loveau peste cap .
40027031	După ce și-au bătut joc de El astfel , L-au dezbrăcat de mantie , L-au îmbrăcat cu hainele Lui și L-au dus să-L răstignească .
40027032	Când au ieșit , au găsit un om din Cirena , pe nume Simon , și l-au obligat pe acesta să ducă crucea lui Isus .
40027033	Când au ajuns la locul numit Golgota , căruia i se mai zice și „ Locul Craniului “ ,
40027034	I-au dat să bea vin amestecat cu fiere , dar când l-a gustat , n-a vrut să-l bea .
40027035	După ce L-au răstignit , și-au împărțit hainele Lui între ei , trăgând la sorți .
40027036	Apoi s-au așezat jos și Îl păzeau acolo .
40027037	Îi puseseră deasupra capului următoarea acuzație : „ Acesta este Isus , Împăratul iudeilor “ .
40027038	Tot atunci au fost răstigniți cu El și doi tâlhari , unul la dreapta și unul la stânga Lui .
40027039	Cei ce treceau pe acolo Îl insultau , dădeau din cap
40027040	și ziceau : „ Tu , Cel Care dărâmi Templul și-l reconstruiești în trei zile , salvează-Te pe Tine Însuți , dacă ești Fiul lui Dumnezeu , ( și ) dă-Te jos de pe cruce ! “
40027041	Tot așa Îl batjocoreau și conducătorii preoților , împreună cu cărturarii și bătrânii , zicând :
40027042	„ Pe alții i-a salvat , dar pe Sine Însuși nu Se poate salva ! Doar este Împăratul lui Israel ! Să Se coboare acum de pe cruce și vom crede în El !
40027043	S-a încrezut în Dumnezeu , să-L scape acum Dumnezeu dacă vrea ! Căci a zis : « Eu sunt Fiul lui Dumnezeu ! » “
40027044	La fel Îl batjocoreau și tâlharii care erau răstigniți împreună cu El .
40027045	De la ceasul al șaselea și până la ceasul al nouălea s-a făcut întuneric peste toată țara .
40027046	Și pe la ceasul al nouălea , Isus a strigat cu glas tare : „ Eli , Eli , lema sabactani ? “ , care înseamnă „ Dumnezeul Meu , Dumnezeul Meu , de ce M-ai părăsit ? “
40027047	Unii dintre cei ce stăteau acolo L-au auzit și au zis : „ Acest Om îl strigă pe Ilie ! “
40027048	Imediat unul dintre ei a alergat și a luat un burete , l-a umplut cu vin acru , l-a pus într-o trestie și I l-a dat să-l bea .
40027049	Dar ceilalți ziceau : „ Lasă să vedem dacă vine Ilie să-L salveze ! “
40027050	Isus a strigat din nou cu glas tare și apoi Și-a dat duhul .
40027051	Și iată că draperia Templului a fost despicată în două , de sus până jos ; pământul s-a cutremurat , stâncile s-au despicat ,
40027052	mormintele s-au deschis și multe trupuri ale sfinților care muriseră au fost înviate .
40027053	Ei au ieșit din morminte , după învierea Lui , au intrat în Cetatea Sfântă și li s-au arătat multora .
40027054	Centurionul și cei ce-L păzeau pe Isus împreună cu el au văzut cutremurul și cele întâmplate și s-au înspăimântat foarte tare . Ei au zis : „ Într-adevăr , Acesta era Fiul lui Dumnezeu ! “
40027055	Acolo mai erau și multe femei care priveau de departe , cele care Îl urmaseră pe Isus din Galileea și Îi slujiseră .
40027056	Printre ele erau Maria Magdalena , Maria – mama lui Iacov și a lui Iosif – și mama fiilor lui Zebedei .
40027057	Când s-a făcut seară , a venit un om bogat din Arimateea , pe nume Iosif , care fusese și el ucenic al lui Isus .
40027058	Acesta s-a dus la Pilat și i-a cerut trupul lui Isus . Atunci Pilat a poruncit să-i fie dat .
40027059	Iosif a luat trupul , L-a înfășurat într-o pânză de in curată
40027060	și L-a pus într-un mormânt nou de-al lui , mormânt pe care-l săpase în stâncă . Apoi a rostogolit o piatră mare la intrarea mormântului și a plecat .
40027061	Maria Magdalena și cealaltă Marie erau și ele acolo , așezate înaintea mormântului .
40027062	A doua zi , cea de după Ziua Pregătirii , conducătorii preoților și fariseii s-au adunat împreună la Pilat
40027063	și i-au zis : – Stăpâne , ne-am adus aminte că înșelătorul acela , în timp ce trăia , a zis : „ După trei zile voi învia ! “
40027064	Așadar , poruncește ca mormântul să fie păzit până a treia zi , ca nu cumva ucenicii Lui să vină și să-L fure , iar apoi să spună poporului : „ A fost înviat din morți ! “ Atunci această înșelăciune din urmă ar fi mai rea decât prima !
40027065	Pilat le-a răspuns : – Aveți o gardă ; duceți-vă și păziți-L cum știți !
40027066	Ei s-au dus și au luat măsuri pentru paza mormântului , sigilând piatra și lăsând garda acolo .
40028001	După Sabat , în timp ce se iveau zorii primei zile din săptămână , Maria Magdalena și cealaltă Marie s-au dus să vadă mormântul .
40028002	Și iată că a avut loc un cutremur mare , căci un înger al Domnului a coborât din cer și s-a dus de a rostogolit piatra și s-a așezat pe ea .
40028003	Înfățișarea lui era ca fulgerul , iar îmbrăcămintea lui era albă ca zăpada .
40028004	Gardienii au început să tremure de frică și au rămas ca morți .
40028005	Îngerul le-a zis femeilor : „ Nu vă temeți ! Știu că Îl căutați pe Isus Care a fost răstignit !
40028006	Nu este aici , pentru că a fost înviat , așa cum a spus ! Veniți și vedeți locul unde fusese pus
40028007	și apoi duceți-vă repede și spuneți-le ucenicilor Lui : « A fost înviat dintre cei morți ! Și iată că El merge înaintea voastră în Galileea ! Acolo Îl veți vedea ! » Iată că v-am spus lucrul acesta ! “
40028008	Ele au plecat repede de la mormânt , cu frică și cu mare bucurie , și au alergat să-i anunțe pe ucenici .
40028009	Dar iată că le-a ieșit înainte Isus și le-a zis : „ Salutare ! “ Ele s-au apropiat , I-au cuprins picioarele și I s-au închinat .
40028010	Atunci Isus le-a zis : „ Nu vă temeți ! Duceți-vă și anunțați-i pe frații Mei să meargă în Galileea ; acolo Mă vor vedea ! “
40028011	În timp ce plecau ele , câțiva dintre gardieni s-au dus în cetate și i-au înștiințat pe conducătorii preoților cu privire la tot ce se întâmplase .
40028012	Aceștia s-au adunat împreună cu bătrânii , au ținut sfat și le-au dat soldaților mulți bani ,
40028013	zicându-le : „ Să spuneți așa : « Ucenicii Lui au venit noaptea , în timp ce noi dormeam , și L-au furat ! »
40028014	Iar dacă vestea aceasta va ajunge la guvernator , îl vom convinge noi și vă vom scăpa de grijă ! “
40028015	Ei au luat banii și au făcut așa cum fuseseră învățați . Și zvonul acesta s-a răspândit printre iudei până în ziua de astăzi .
40028016	Cei unsprezece ucenici s-au dus în Galileea , la muntele la care le spusese Isus să meargă .
40028017	Când L-au văzut , I s-au închinat , dar unii s-au îndoit .
40028018	Isus S-a apropiat de ei și le-a vorbit astfel : „ Toată autoritatea Mi-a fost dată în cer și pe pământ .
40028019	Prin urmare , duceți-vă și faceți ucenici din toate neamurile , botezându-i în Numele Tatălui , al Fiului și al Duhului Sfânt
40028020	și învățându-i să păzească tot ce v-am poruncit ! Și iată că Eu sunt cu voi în toate zilele , până la sfârșitul veacului ! “
41001001	Începutul Evangheliei lui Isus Cristos , ( Fiul lui Dumnezeu ) .
41001002	Așa cum este scris în Isaia , profetul : „ Iată , îl trimit înaintea feței Tale pe solul Meu , care-Ți va pregăti calea ! “
41001003	„ Un glas strigă în pustie : « Pregătiți calea Domnului , neteziți-I cărările ! » “
41001004	Ioan Botezătorul a venit în pustie și a început să predice botezul pocăinței spre iertarea păcatelor .
41001005	Toți cei din ținutul Iudeii și toți locuitorii Ierusalimului au început să vină la el și , mărturisindu-și păcatele , erau botezați de el în râul Iordan .
41001006	Ioan avea îmbrăcămintea din păr de cămilă , iar în jurul mijlocului avea un brâu de piele . El se hrănea cu lăcuste și cu miere sălbatică .
41001007	Ioan vestea și zicea : „ După mine vine Cel Ce este mai puternic decât mine , Căruia eu nu sunt vrednic să mă aplec să-I dezleg cureaua sandalelor !
41001008	Eu v-am botezat cu apă , dar El vă va boteza cu Duhul Sfânt . “
41001009	În acele zile a venit Isus din Nazaretul Galileii și a fost botezat de către Ioan în Iordan .
41001010	Imediat după ce a ieșit din apă , El a văzut cerurile deschise și pe Duhul coborând peste El ca un porumbel .
41001011	Și din ceruri s-a auzit un glas care zicea : „ Tu ești Fiul Meu preaiubit ; în Tine Îmi găsesc plăcerea ! “
41001012	Imediat Duhul L-a dus în pustie .
41001013	El a stat în pustie timp de patruzeci de zile , fiind ispitit de Satan . Acolo stătea împreună cu animalele sălbatice , iar îngerii Îi slujeau .
41001014	După ce Ioan a fost închis , Isus a venit în Galileea , predicând Evanghelia lui Dumnezeu .
41001015	El zicea : „ S-a împlinit vremea ! Împărăția lui Dumnezeu este aproape ! Pocăiți-vă și credeți în Evanghelie ! “
41001016	În timp ce trecea pe lângă Marea Galileii , Isus l-a văzut pe Simon și pe Andrei , fratele lui Simon , care tocmai aruncau năvoadele în mare , căci erau pescari .
41001017	Isus le-a zis : „ Veniți după Mine și vă voi face pescari de oameni ! “
41001018	Ei și-au lăsat imediat năvoadele și L-au urmat .
41001019	Mergând puțin mai încolo , l-a văzut pe Iacov , fiul lui Zebedei , și pe Ioan , fratele lui . Ei erau într-o barcă și își reparau năvoadele .
41001020	Imediat El i-a chemat , iar ei l-au lăsat pe tatăl lor , Zebedei , în barcă , împreună cu cei angajați și L-au urmat .
41001021	S-au dus în Capernaum și , în Sabatul imediat următor , El a intrat în sinagogă și a început să dea învățătură .
41001022	Oamenii erau uimiți de învățătura Lui , căci El îi învăța ca Unul Care are autoritate , nu cum îi învățau cărturarii .
41001023	Chiar atunci în sinagoga lor era un om stăpânit de un duh necurat .
41001024	El a strigat : – Ce avem noi de-a face cu Tine , Isuse din Nazaret ? Ai venit să ne distrugi ? Știu Cine ești : Sfântul lui Dumnezeu !
41001025	Isus l-a mustrat zicându-i : – Taci și ieși afară din el !
41001026	Duhul necurat a ieșit din el , scuturându-l și scoțând un strigăt puternic .
41001027	Toți au rămas uimiți , așa că se întrebau între ei : „ Ce înseamnă aceasta ? Este o învățătură nouă , care are autoritate . El poruncește chiar și duhurilor necurate , iar ele Îl ascultă ! “
41001028	Și I s-a dus vestea imediat pretutindeni , în toată regiunea din jurul Galileii .
41001029	Imediat după ce au ieșit din sinagogă , s-au dus împreună cu Iacov și Ioan în casa lui Simon și a lui Andrei .
41001030	Soacra lui Simon era întinsă pe pat , având febră , și ei I-au vorbit imediat despre ea .
41001031	El a venit , a prins-o de mână și a ridicat-o . Și febra a lăsat-o , iar ea a început să le slujească .
41001032	Seara , după ce a apus soarele , au adus la El pe toți bolnavii și pe cei demoniaci .
41001033	Întreaga cetate era adunată la ușă .
41001034	El i-a vindecat pe mulți care sufereau de diferite boli și a scos afară mulți demoni . Pe demoni nu-i lăsa să vorbească , pentru că ei Îl cunoșteau .
41001035	Dis-de-dimineață , când încă era întuneric , Isus S-a sculat , a ieșit , și S-a dus într-un loc pustiu . Și se ruga acolo .
41001036	Dar Simon și cei ce erau de obicei cu El au început să-L caute
41001037	și , când L-au găsit , I-au zis : – Toți Te caută !
41001038	Isus le-a răspuns : – Să mergem în altă parte , în satele învecinate , ca să predic și acolo , căci pentru aceasta am ieșit !
41001039	Și S-a dus în toată Galileea , predicând în sinagogile lor și scoțând demoni .
41001040	A venit la El un lepros care a îngenuncheat și L-a rugat spunând : – Dacă vrei , poți să mă curățești !
41001041	Cuprins de milă , Isus a întins mâna , l-a atins și i-a zis : – Da , vreau . Fii curățit !
41001042	Lepra l-a părăsit imediat și a fost curățit .
41001043	Isus i-a atras atenția și i-a spus să plece imediat ,
41001044	zicându-i totodată : – Vezi să nu spui nimănui nimic , ci du-te , arată-te preotului și adu pentru curățirea ta ceea ce a poruncit Moise , drept mărturie pentru ei .
41001045	Dar el a ieșit afară și a început să vorbească și să răspândească vestea atât de mult , încât Isus nu mai putea să intre pe față în cetate , ci stătea afară , în locuri pustii . Și oamenii veneau la El de pretutindeni .
41002001	Câteva zile mai târziu , Isus a venit din nou în Capernaum . Când s-a auzit că El este în casă ,
41002002	s-au adunat atât de mulți oameni , încât nu mai rămăsese loc nici măcar în fața ușii . Isus le vorbea din Cuvânt .
41002003	Atunci au venit niște oameni care au adus la El un paralitic , purtat de patru dintre ei .
41002004	Fiindcă n-au putut să-l aducă la Isus din cauza mulțimii , ei au dat la o parte acoperișul casei unde era Isus , au făcut o spărtură și au coborât pe acolo targa pe care era așezat paraliticul .
41002005	Când a văzut Isus credința lor , i-a zis paraliticului : „ Fiule , păcatele îți sunt iertate ! “
41002006	Câțiva cărturari , care ședeau acolo , își ziceau în inimile lor :
41002007	„ Cum vorbește Omul Acesta astfel ? Blasfemiază ! Cine poate ierta păcatele decât numai Dumnezeu ? ! “
41002008	Isus însă , cunoscând imediat , în duhul Său , că ei gândeau astfel în ei înșiși , le-a zis : „ De ce gândiți astfel în inimile voastre ?
41002009	Ce este mai ușor , a spune paraliticului : « Păcatele îți sunt iertate ! » , sau a spune : « Ridică-te , ia-ți targa și umblă ! » ?
41002010	Dar ca să știți că Fiul Omului are pe pământ autoritatea de a ierta păcatele . . . “ , și atunci i-a zis paraliticului :
41002011	„ Ție îți spun : ridică-te , ia-ți targa și du-te acasă ! “
41002012	El s-a ridicat , și-a luat imediat targa și a ieșit afară în fața tuturor , așa că toți erau uimiți și Îl slăveau pe Dumnezeu , zicând : „ N-am mai văzut niciodată așa ceva ! “
41002013	Isus a ieșit din nou lângă mare . Toată mulțimea a venit la El , iar El îi învăța .
41002014	Plecând mai departe , El l-a văzut pe Levi , fiul lui Alfeu , șezând la masa unde se colectau taxele și i-a zis : „ Urmează-Mă ! “ El s-a ridicat și L-a urmat .
41002015	În timp ce Isus ședea la masă în casa lui Levi , mulți colectori de taxe și păcătoși ședeau acolo la masă cu El și cu ucenicii Lui ; căci erau mulți care Îl urmau .
41002016	Când cărturarii care erau farisei au văzut că El mănâncă împreună cu păcătoșii și cu colectorii de taxe , i-au întrebat pe ucenicii Lui : „ De ce mănâncă cu colectorii de taxe și cu păcătoșii ? “
41002017	Însă Isus i-a auzit și le-a zis : „ Nu cei sănătoși au nevoie de doctor , ci cei bolnavi ! Eu n-am venit să-i chem pe cei drepți , ci pe cei păcătoși ! “
41002018	Ucenicii lui Ioan și ai fariseilor obișnuiau să postească . Ei au venit la Isus și L-au întrebat : – De ce ucenicii lui Ioan și ucenicii fariseilor postesc , iar ucenicii Tăi nu postesc ?
41002019	Isus le-a răspuns : – Pot posti nuntașii în timp ce mirele este cu ei ? Atâta vreme cât îl au pe mire cu ei , nu pot posti .
41002020	Vor veni însă zile când mirele va fi luat de la ei și atunci vor posti .
41002021	Nimeni nu coase o bucată de pânză nouă la o haină veche , pentru că altfel peticul cel nou se va desprinde din haina cea veche și ruptura se va face mai mare .
41002022	Și nimeni nu pune vin nou în burdufuri vechi . Dacă face așa , vinul va crăpa burdufurile , iar vinul și burdufurile vor fi distruse . Ci vinul nou se pune în burdufuri noi .
41002023	Într-o zi de Sabat , Isus trecea printre lanurile de grâu . În timp ce mergeau , ucenicii Lui au început să smulgă spice de grâu .
41002024	Fariseii I-au zis lui Isus : – Uite , de ce fac ei ce nu este voie în ziua de Sabat ?
41002025	El le-a răspuns : – N-ați citit niciodată ce a făcut David atunci când a fost în nevoie și i s-a făcut foame , atât lui , cât și celor ce erau cu el ?
41002026	Cum a intrat în Casa lui Dumnezeu , pe vremea lui Abiatar , marele preot , și a mâncat pâinile prezentării , pe care nu este voie să le mănânce decât preoții , și cum a dat și celor ce erau cu el ?
41002027	Apoi le-a zis : – Sabatul a fost făcut pentru om , nu omul pentru Sabat !
41002028	Așa că Fiul Omului este Domn chiar și al Sabatului .
41003001	A intrat din nou în sinagogă , și acolo era un om care avea o mână uscată .
41003002	Ei Îl urmăreau pe Isus să vadă dacă-l va vindeca în ziua de Sabat , ca să-L poată astfel acuza .
41003003	Isus i-a zis omului care avea mâna uscată : „ Ridică-te și stai în mijloc ! “
41003004	Apoi le-a zis lor : „ Este voie în ziua de Sabat să faci bine sau să faci rău , să salvezi o viață sau să omori ? “ Ei însă tăceau .
41003005	Și-a rotit privirea peste ei cu mânie și apoi , mâhnit de împietrirea inimii lor , i-a zis omului : „ Întinde-ți mâna ! “ El a întins-o și mâna lui a fost vindecată .
41003006	Atunci fariseii au ieșit afară și au ținut imediat sfat cu irodienii împotriva Lui , cum să-L omoare .
41003007	Isus S-a dus împreună cu ucenicii Săi spre mare . Și o mare mulțime de oameni din Galileea L-au urmat . De asemenea , o mare mulțime de oameni din Iudeea ,
41003008	din Ierusalim , din Idumeea , de dincolo de Iordan și din jurul Tirului și al Sidonului , când au auzit despre tot ce făcea , au venit la El .
41003009	El le-a zis ucenicilor Săi să-I țină la îndemână o barcă mică , din cauza mulțimii , ca să nu-L îmbulzească .
41003010	Căci El îi vindecase pe mulți și de aceea toți cei ce aveau boli se înghesuiau în jurul Lui ca să-L atingă .
41003011	Când Îl vedeau , duhurile necurate cădeau înaintea Lui și strigau : „ Tu ești Fiul lui Dumnezeu ! “
41003012	El însă le atenționa cu severitate să nu-L facă cunoscut .
41003013	Isus S-a urcat pe munte și i-a chemat pe cei pe care El a vrut , iar ei au venit la El .
41003014	El a ales doisprezece , ( pe care i-a numit apostoli ) , ca să fie cu El , să-i trimită să predice
41003015	și să le dea autoritate să scoată demoni .
41003016	( Iată-i deci pe cei doisprezece pe care i-a ales ) : Simon , căruia i-a pus numele Petru ;
41003017	Iacov , fiul lui Zebedei , și Ioan , fratele lui Iacov , cărora le-a pus numele „ Boanerghes “ , care înseamnă „ Fiii tunetului “ ;
41003018	Andrei ; Filip ; Bartolomeu ; Matei ; Toma ; Iacov , fiul lui Alfeu ; Tadeu ; Simon , zelotul ,
41003019	și Iuda Iscarioteanul , cel care L-a trădat pe Isus .
41003020	Au venit apoi în casă , dar mulțimea s-a adunat din nou , așa că ei nu puteau nici măcar să mănânce .
41003021	Când au auzit ai Lui ce se întâmplă , au ieșit să-L înșface , căci ziceau că a înnebunit .
41003022	Cărturarii care veniseră de la Ierusalim ziceau că îl are în El pe Beelzebul și că scoate demonii cu ajutorul conducătorului demonilor .
41003023	Isus i-a chemat la El și le-a vorbit în pilde : „ Cum poate Satan să-l scoată afară pe Satan ? !
41003024	Dacă o împărăție este dezbinată împotriva ei înseși , împărăția aceea nu poate dăinui .
41003025	Și dacă o casă este dezbinată împotriva ei înseși , casa aceea nu va putea dăinui .
41003026	Așadar , dacă Satan se ridică împotriva lui însuși și este dezbinat , atunci nu poate dăinui , ci i-a venit sfârșitul .
41003027	Nimeni nu poate să intre în casa celui puternic și să-i fure lucrurile , decât dacă îl leagă mai întâi pe cel puternic ! Abia atunci îi va putea jefui casa .
41003028	Adevărat vă spun că oamenilor le vor fi iertate toate păcatele și toate blasfemiile pe care le vor rosti ,
41003029	dar cel ce blasfemiază împotriva Duhului Sfânt nu va avea parte de iertare în veci , ci este vinovat de un păcat veșnic . “
41003030	Spunea astfel pentru că ei ziceau : „ Are un duh necurat ! “
41003031	Atunci mama și frații Lui au venit și , stând afară , au trimis să-L cheme .
41003032	Mulțimea care ședea în jurul Lui I-a zis : – Iată că mama Ta , frații Tăi ( și surorile Tale ) sunt afară și Te caută !
41003033	Isus le-a răspuns : – Cine este mama Mea și cine sunt frații Mei ?
41003034	Și rotindu-și privirea peste cei ce ședeau în jurul Lui , a zis : – Iată mama Mea și frații Mei !
41003035	Căci cel ce face voia lui Dumnezeu , acela Îmi este frate , soră și mamă .
41004001	Isus a început din nou să dea învățătură lângă mare . Se adunase o mulțime așa de mare în jurul Lui , încât El a trebuit să se suie și să stea într-o barcă , pe mare , în timp ce întreaga mulțime se afla lângă mare , pe țărm .
41004002	El îi învăța multe lucruri în pilde și în învățătura Lui le spunea :
41004003	„ Ascultați ! Iată , semănătorul a ieșit să semene !
41004004	În timp ce semăna el , o parte din sămânță a căzut lângă drum și au venit păsările și au mâncat-o .
41004005	O altă parte a căzut în locuri stâncoase , unde nu avea pământ mult . A răsărit repede , pentru că nu avea pământ adânc ,
41004006	dar când a răsărit soarele , s-a ofilit și , fiindcă nu avea rădăcină , s-a uscat .
41004007	O altă parte a căzut între spini , iar spinii au crescut și au sufocat-o , așa că nu a dat rod .
41004008	Alta însă a căzut în pământ bun și a dat rod care s-a înălțat și a crescut : un grăunte a rodit treizeci , altul – șaizeci și altul – o sută . “
41004009	Apoi le zicea : „ Cine are urechi de auzit , să audă ! “
41004010	Când a fost singur , cei din jurul Lui împreună cu cei doisprezece L-au întrebat despre pilde .
41004011	El le-a zis : „ Vouă v-a fost dată taina Împărăției lui Dumnezeu , dar pentru cei de afară toate li se spun în pilde ,
41004012	pentru ca « Să privească mereu , dar să nu priceapă și să asculte întruna , dar să nu înțeleagă , ca nu cumva să se întoarcă la Mine și să fie iertați ! » “
41004013	Apoi le-a zis : „ Dacă nu înțelegeți această pildă , cum veți înțelege toate celelalte pilde ?
41004014	Semănătorul seamănă Cuvântul .
41004015	Sămânța de lângă drum , unde este semănat Cuvântul , sunt cei care aud Cuvântul , dar vine imediat Satan și ia Cuvântul care a fost semănat în ei .
41004016	Sămânța semănată în locuri stâncoase sunt cei care , atunci când aud Cuvântul , îl primesc imediat cu bucurie ,
41004017	dar nu au rădăcină în ei , ci durează doar pentru o vreme . Și când vine necazul sau persecuția din pricina Cuvântului , ei se poticnesc imediat .
41004018	O altă sămânță , care este cea semănată între spini , sunt cei care aud Cuvântul ,
41004019	dar îngrijorările vieții , înșelăciunea bogăției și poftele pentru alte lucruri intră în ei , sufocă Cuvântul și acesta devine neroditor .
41004020	Sămânța semănată în pământul cel bun sunt cei care aud Cuvântul , îl primesc și aduc rod : unul – treizeci , altul – șaizeci și altul – o sută . “
41004021	El le-a mai zis : „ Oare se aduce felinarul ca să fie pus sub un obroc sau sub un pat ? ! Nu este adus el ca să fie pus pe un suport ?
41004022	Căci nu este nimic ascuns care nu va fi dezvăluit și nu este nimic tăinuit care nu va ieși la iveală !
41004023	Dacă are cineva urechi de auzit , să audă !
41004024	Fiți atenți la ceea ce auziți ! Cu ce măsură măsurați , vi se va măsura și vi se va adăuga și mai mult !
41004025	Căci celui ce are i se va da , dar de la cel ce n-are i se va lua chiar și ce are ! “
41004026	El a mai zis : „ Cu Împărăția lui Dumnezeu este ca și cu un om care aruncă sămânță în pământ .
41004027	Fie că el doarme noaptea sau este treaz ziua , sămânța încolțește și crește fără să știe el cum .
41004028	Pământul rodește de la sine – mai întâi firul verde , apoi spicul , iar apoi întregul bob de grâu în spic .
41004029	Când grâul este copt , pune imediat secera în el , pentru că a sosit secerișul . “
41004030	El a mai zis : „ Cu ce să asemănăm Împărăția lui Dumnezeu sau prin ce pildă am putea s-o descriem ?
41004031	Ea este ca un bob de muștar , care , atunci când este semănat în pământ , este cel mai mic dintre toate semințele de pe pământ ,
41004032	dar după ce este semănat , el crește , ajunge mai mare decât toate zarzavaturile și face ramuri mari , așa încât păsările își pot face cuibul la umbra lor . “
41004033	Și prin multe astfel de pilde El le vestea Cuvântul , după cum erau ei în stare să-l asculte .
41004034	Nu le vorbea deloc fără să folosească vreo pildă . Dar când era doar El cu ucenicii Lui deoparte , le explica toate lucrurile .
41004035	În aceeași zi , când s-a lăsat seara , le-a zis : „ Să traversăm în partea cealaltă ! “
41004036	Au lăsat mulțimea și L-au luat așa cum era , în barcă . Împreună cu El mai erau și alte bărci .
41004037	S-a stârnit o furtună foarte puternică , care arunca valurile asupra bărcii , așa încât barca era aproape plină cu apă .
41004038	El era în partea din spate a bărcii , dormind pe căpătâi . L-au trezit și I-au spus : „ Învățătorule , nu-Ți pasă că pierim ? ! “
41004039	El S-a sculat , a mustrat vântul și a zis mării : „ Taci ! Liniștește-te ! “ Vântul s-a oprit și s-a făcut o liniște mare .
41004040	Apoi le-a zis : „ De ce sunteți atât de fricoși ? Tot n-aveți credință ? “
41004041	Ei s-au înfricoșat foarte tare și-și ziceau unii altora : „ Cine este Acesta , de-L ascultă până și vântul , și marea ? “
41005001	Au ajuns de cealaltă parte a mării , în ținutul gherasenilor .
41005002	Când a coborât Isus din barcă , L-a întâlnit imediat un om care ieșea din morminte și care era stăpânit de un duh necurat .
41005003	Omul acesta își avea locuința în morminte și nimeni nu mai putea să-l țină legat nici chiar cu un lanț .
41005004	Fusese de multe ori legat cu lanțuri și cu cătușe , dar rupsese lanțurile și sfărâmase cătușele și nimeni nu-l putea stăpâni .
41005005	Toată noaptea și toată ziua era prin morminte sau prin munți , urlând și tăindu-se cu pietre .
41005006	Când L-a văzut pe Isus de departe , a alergat , I s-a închinat
41005007	și a strigat cu glas tare : – Ce am eu de-a face cu Tine , Isuse , Fiu al Dumnezeului cel Preaînalt ? Jură-mi pe Dumnezeu că nu mă vei chinui !
41005008	Căci Isus îi zicea : „ Duh necurat , ieși afară din acest om ! “
41005009	Isus l-a întrebat : – Care-ți este numele ? – Numele meu este „ Legiune “ , pentru că suntem mulți , I-a răspuns el .
41005010	Și Îl ruga mult pe Isus să nu-l trimită afară din ținutul acela .
41005011	Acolo , pe munte , era o turmă mare de porci care pășteau .
41005012	Duhurile necurate L-au rugat pe Isus : – Trimite-ne în porcii aceia , ca să intrăm în ei !
41005013	Și El le-a dat voie . Duhurile necurate au ieșit din om și au intrat în porci . Atunci turma , în jur de două mii de porci , s-a repezit pe râpă în jos , în mare , și s-a înecat în mare .
41005014	Porcarii au fugit și au dat de știre în cetate și în cătune . Și oamenii au venit să vadă ce s-a întâmplat .
41005015	Când au ajuns la Isus și l-au văzut pe cel care fusese demoniac și avusese în el legiunea de duhuri necurate , stând jos , îmbrăcat și cu mintea întreagă , s-au înspăimântat .
41005016	Cei ce văzuseră ce s-a întâmplat cu cel demoniac și cu porcii le-au povestit totul .
41005017	Atunci ei au început să-L roage pe Isus să plece din regiunea lor .
41005018	În timp ce Isus se suia în barcă , cel ce fusese demoniac Îl ruga să-l lase să rămână cu El ,
41005019	dar Isus nu l-a lăsat , ci i-a zis : „ Du-te acasă , la ai tăi , și povestește-le cât de mult a făcut Domnul pentru tine și cum a avut milă de tine ! “
41005020	El a plecat și a început să vestească prin Decapolis cât de mult făcuse Isus pentru el . Și toți se minunau .
41005021	Isus a traversat iarăși marea ( cu barca ) . Apoi , în timp ce era pe malul mării , s-a adunat la El o mare mulțime de oameni .
41005022	A venit la El unul dintre conducătorii sinagogii , pe nume Iair . Când L-a văzut , a căzut la picioarele Lui
41005023	și L-a rugat fierbinte : „ Fetița mea este pe moarte . Vino și pune-Ți mâinile peste ea ca să fie vindecată și să trăiască ! “
41005024	Isus a plecat împreună cu el . O mare mulțime de oameni Îl urma și se îmbulzea în El .
41005025	Acolo era o femeie care , de doisprezece ani , avea o scurgere de sânge .
41005026	Ea îndurase multe din partea multor doctori și cheltuise tot ce avusese fără vreun folos , ba dimpotrivă , se îmbolnăvise mai rău .
41005027	Auzind despre Isus , a venit în mulțime , prin spate , și s-a atins de haina Lui .
41005028	Căci își zicea : „ Dacă aș putea să mă ating măcar de haina Lui , voi fi vindecată ! “
41005029	Imediat izvorul sângelui ei a secat și ea a simțit în trup că fusese vindecată de boala ei .
41005030	Isus și-a dat seama imediat că din El ieșise o putere și , întorcându-Se spre mulțime , a întrebat : – Cine s-a atins de hainele Mele ?
41005031	Ucenicii I-au zis : – Vezi că mulțimea se îmbulzește în Tine și mai întrebi : „ Cine M-a atins ? “
41005032	El însă se uita de jur-împrejur ca s-o vadă pe cea care făcuse lucrul acesta .
41005033	Atunci femeia , știind ce i se întâmplase , a venit înfricoșată și tremurând , și a căzut înaintea Lui , spunându-I tot adevărul .
41005034	Isus i-a zis : „ Fiică , credința ta te-a vindecat ! Du-te în pace și fii vindecată de boala ta ! “
41005035	În timp ce El vorbea , au venit câțiva din casa conducătorului sinagogii și i-au zis acestuia : „ Fiica ta este moartă . De ce-L mai deranjezi pe Învățător ? “
41005036	Însă Isus , fără să ia în seamă cuvintele lor , i-a zis conducătorului sinagogii : „ Nu te teme ! Crede doar ! “
41005037	N-a dat voie nimănui să-L însoțească în afară de Petru , Iacov și Ioan , fratele lui Iacov .
41005038	Când au ajuns ei la casa conducătorului sinagogii , Isus a văzut acolo multă larmă și pe cei ce plângeau și boceau zgomotos .
41005039	El a intrat și le-a zis : „ De ce faceți atâta larmă și plângeți ? Copilul nu este mort , ci doarme ! “
41005040	Ei însă râdeau de El . Isus i-a scos pe toți afară , i-a luat pe tatăl copilului , pe mama acestuia și pe cei ce erau cu El și a intrat acolo unde era copilul .
41005041	A apucat copilul de mână și i-a zis : „ Talita kum ! “ , care tradus înseamnă : „ Fetițo , ție îți zic , scoală-te ! “
41005042	Fetița s-a ridicat imediat și a început să meargă ; ea era în vârstă de doisprezece ani . Atunci ei au înmărmurit de tot .
41005043	Isus le-a poruncit insistent ca nimeni să nu știe despre aceasta și le-a spus să-i dea fetiței ceva să mănânce .
41006001	Isus a ieșit de acolo și a venit în patria Lui . Ucenicii Lui L-au urmat .
41006002	Când a venit ziua Sabatului , a început să dea învățătură în sinagogă . Mulți , când Îl auzeau , erau uimiți și ziceau : „ De unde are Acest Om aceste lucruri ? Ce fel de înțelepciune este aceasta care I-a fost dată ? Cum de se fac aceste minuni prin mâinile Lui ?
41006003	Oare nu este Acesta tâmplarul , fiul Mariei și fratele lui Iacov , al lui Iosif , al lui Iuda și al lui Simon ? Și surorile Lui , nu sunt oare aici , printre noi ? “ Și astfel , ei se poticneau în El .
41006004	Isus însă le-a zis : „ Un profet nu este fără onoare decât în patria lui , între rudele lui și în casa lui . “
41006005	Și n-a putut să facă acolo nici o minune , în afară de faptul că Și-a pus mâinile peste câțiva bolnavi și i-a vindecat .
41006006	Și se mira de necredința lor . Isus străbătea satele de jur-împrejur , dând învățătură .
41006007	El i-a chemat pe cei doisprezece și a început să-i trimită doi câte doi , dându-le autoritate asupra duhurilor necurate .
41006008	Le-a poruncit să nu ia nimic cu ei pe drum , decât un toiag – să nu ia nici pâine , nici traistă , nici bani la brâu ,
41006009	ci să se încalțe cu sandale , dar să nu-și ia două tunici .
41006010	El le-a mai zis : „ În orice casă intrați , rămâneți acolo până când veți pleca din locul acela .
41006011	Și dacă în vreun loc nu vă vor primi și nu vă vor asculta , scuturați-vă praful de sub picioare când ieșiți de acolo , drept mărturie împotriva lor ! “
41006012	Ei au plecat și au predicat că oamenii trebuie să se pocăiască .
41006013	Au scos mulți demoni și pe mulți bolnavi i-au uns cu untdelemn și i-au vindecat .
41006014	Regele Irod a auzit despre Isus , căci numele Lui ajunsese vestit . Unii ziceau : „ Ioan Botezătorul a fost înviat dintre cei morți și de aceea lucrează aceste puteri prin El ! “
41006015	Alții ziceau : „ Este Ilie ! “ , iar alții ziceau : „ Este un profet , ca unul dintre profeți ! “
41006016	Dar Irod , când a auzit , a zis : „ Ioan acela , cel pe care l-am decapitat , a fost înviat ! “
41006017	Căci Irod însuși trimisese să-l aresteze pe Ioan și-l legase în închisoare din cauza Irodiadei , soția lui Filip , fratele său , deoarece Irod se căsătorise cu ea ,
41006018	iar Ioan îi zicea lui Irod : „ Nu-ți este permis s-o ai pe soția fratelui tău ! “
41006019	Irodiada îl dușmănea pe Ioan și voia să-l omoare , dar nu putea ,
41006020	pentru că Irod se temea de Ioan , știindu-l un bărbat drept și sfânt , și îl proteja . Când îl asculta , de multe ori stătea în cumpănă ; și îl asculta cu plăcere .
41006021	A venit însă o zi oportună , când Irod , la aniversarea zilei sale de naștere , a dat un ospăț nobililor săi , ofițerilor și conducătorilor Galileii .
41006022	Fiica Irodiadei a venit și a dansat , iar lui Irod și invitaților săi le-a plăcut . Regele i-a zis atunci fetei : – Cere-mi orice dorești și-ți voi da !
41006023	Apoi i-a jurat ( solemn ) : – Orice-mi vei cere , îți voi da , până la o jumătate din regatul meu !
41006024	Fata a ieșit și a întrebat-o pe mama ei : – Ce să cer ? Aceasta i-a răspuns : – Capul lui Ioan Botezătorul !
41006025	Atunci ea a intrat în grabă la rege , cerându-i : – Doresc să-mi dai chiar acum , pe o farfurie , capul lui Ioan Botezătorul !
41006026	Regele s-a întristat foarte tare , dar , din pricina jurămintelor și a invitaților săi , n-a putut s-o refuze .
41006027	Și regele a trimis imediat un călău , poruncindu-i să-i aducă capul lui Ioan . Acesta s-a dus , l-a decapitat pe Ioan în închisoare ,
41006028	i-a adus capul pe o farfurie și i l-a dat fetei , iar fata i l-a dat mamei sale .
41006029	Când ucenicii lui Ioan au auzit despre aceasta , au venit , i-au luat trupul și l-au pus într-un mormânt .
41006030	Apostolii s-au adunat la Isus și I-au povestit tot ce făcuseră și tot ce-i învățaseră pe oameni .
41006031	Isus le-a zis : „ Veniți cu Mine într-un loc pustiu , doar voi singuri , și odihniți-vă puțin ! “ Căci erau mulți care veneau și plecau , iar ei n-aveau timp nici măcar să mănânce .
41006032	Au plecat deci cu barca , doar ei singuri , spre un loc pustiu .
41006033	Dar mulți i-au văzut plecând și i-au recunoscut , așa că oameni din toate cetățile au alergat pe jos până acolo și au sosit înaintea lor .
41006034	Când a coborât din barcă , Isus a văzut o mare mulțime de oameni și I s-a făcut milă de ei , pentru că erau ca niște oi care n-au păstor . Și a început să-i învețe multe lucruri .
41006035	Fiindcă ora era deja târzie , ucenicii Lui au venit la El și I-au zis : – Locul acesta este pustiu și ora este deja târzie .
41006036	Dă-le drumul mulțimilor să meargă prin cătunele din împrejurimi și prin sate ca să-și cumpere ceva să mănânce !
41006037	Însă Isus le-a zis : – Dați-le voi să mănânce ! Ei L-au întrebat : – De unde să luăm două sute de denari și să ne ducem să cumpărăm pâine , ca să le dăm să mănânce ?
41006038	Isus i-a întrebat : – Câte pâini aveți ? Duceți-vă și vedeți ! După ce au văzut câte pâini aveau , ei I-au răspuns : – Cinci , și doi pești .
41006039	Isus le-a poruncit să-i așeze pe toți pe iarba verde , în grupuri .
41006040	Ei s-au așezat în grupuri de câte o sută și de câte cincizeci .
41006041	Isus a luat cele cinci pâini și cei doi pești , a privit spre cer , a rostit binecuvântarea , a frânt pâinile și apoi le-a dat ucenicilor ca să le împartă mulțimilor . De asemenea , a împărțit tuturor și cei doi pești .
41006042	Au mâncat toți și s-au săturat ;
41006043	și au strâns douăsprezece coșuri pline cu firimiturile rămase și cu ceea ce rămăsese din pești .
41006044	Cei ce mâncaseră ( pâinile ) erau cinci mii de bărbați .
41006045	Imediat după aceea , Isus i-a zorit pe ucenicii Săi să se suie în barcă și să treacă înaintea Lui de partea cealaltă a mării , în Betsaida , iar între timp El va da drumul mulțimii .
41006046	După ce Și-a luat rămas bun de la ei , S-a dus pe munte să se roage .
41006047	Era deja seară când barca a ajuns în mijlocul mării , iar El se afla singur pe țărm .
41006048	A văzut că ucenicii se chinuiau cu vâslitul , pentru că vântul le era împotrivă și , cam în a patra strajă a nopții , Isus a venit spre ei , umblând pe mare ; voia să ajungă la ei .
41006049	Când L-au văzut umblând pe mare , au zis : „ Este o stafie ! “ și au țipat ,
41006050	pentru că toți s-au speriat când L-au văzut . Dar Isus le-a vorbit imediat și le-a zis : „ Îndrăzniți ! Eu sunt ! Nu vă temeți ! “
41006051	După ce S-a suit la ei în barcă , vântul a încetat . Ei s-au mirat foarte tare .
41006052	Căci nu înțeleseseră nici ce s-a întâmplat cu pâinile , fiindcă le era inima împietrită .
41006053	Au traversat marea , au venit în ținutul Ghenezaretului și au ancorat acolo .
41006054	Imediat ce a coborât din barcă , oamenii L-au recunoscut .
41006055	Ei au alergat prin toată regiunea aceea și au început să-i aducă pe paturi pe cei bolnavi acolo unde auzeau că se află Isus .
41006056	Și oriunde mergea El , în sate , în cetăți sau în cătune , îi așezau pe cei bolnavi în piețe și-L rugau să-i lase doar să se atingă de marginea hainei Lui ; și toți cei care se atingeau de ea erau vindecați .
41007001	Fariseii și câțiva dintre cărturarii care veniseră de la Ierusalim s-au adunat la El
41007002	și i-au văzut pe câțiva dintre ucenicii Lui că mănâncă cu mâinile „ necurate “ , adică nespălate . –
41007003	Căci fariseii și toți iudeii nu mănâncă dacă nu-și spală cu atenție mâinile , respectând astfel tradiția bătrânilor .
41007004	Iar când se întorc de la piață , nu mănâncă dacă nu s-au scăldat . Și mai sunt multe alte lucruri pe care le-au luat să le respecte , cum ar fi : spălarea paharelor , a ulcioarelor , a vaselor de bronz ( și a paturilor ) –
41007005	Atunci fariseii și cărturarii L-au întrebat pe Isus : – De ce ucenicii Tăi nu respectă tradiția bătrânilor , ci mănâncă cu mâinile „ necurate “ ?
41007006	El le-a răspuns : – Ipocriților ! Bine a profețit Isaia despre voi , așa cum este scris : „ Poporul acesta Mă cinstește cu buzele , dar inima lui este departe de Mine !
41007007	Degeaba însă Mi se închină ei , dând ca învățături niște porunci de-ale oamenilor ! “
41007008	Voi lăsați porunca lui Dumnezeu și țineți tradiția oamenilor !
41007009	Apoi le-a zis : „ Și ați respins frumos porunca lui Dumnezeu ca să țineți tradiția voastră !
41007010	Căci Moise a zis : « Cinstește-i pe tatăl tău și pe mama ta ! » și « Cel ce își blestemă tatăl sau mama trebuie să fie pedepsit cu moartea . »
41007011	Însă voi ziceți : « Dacă un om spune tatălui său sau mamei sale : ‘ Orice ai putea primi de la mine este korban ’ – adică este deja închinat ca dar lui Dumnezeu – ,
41007012	pe acela nu-l mai lăsați să facă nimic pentru tatăl sau mama lui ! »
41007013	Și anulați astfel Cuvântul lui Dumnezeu prin tradiția voastră pe care o răspândiți ! Și faceți multe alte lucruri de felul acesta ! “
41007014	Isus a chemat din nou mulțimea și a zis : „ Ascultați-Mă cu toții și înțelegeți !
41007015	Nu există nimic din afara omului , care , intrând în el , să-l poată spurca , ci ceea ce iese din om , aceea îl spurcă ! “
41007016	( Dacă cineva are urechi de auzit , să audă ! )
41007017	După ce a lăsat mulțimea și a intrat în casă , ucenicii Lui L-au întrebat despre pildă .
41007018	El le-a zis : „ Și voi tot fără pricepere sunteți ? Nu înțelegeți că orice intră în om din afară nu-l poate spurca ,
41007019	fiindcă nu intră în inima lui , ci în stomac , iar apoi este aruncat afară , în latrină ? “ A declarat astfel curate toate bucatele .
41007020	Apoi a zis : „ Ceea ce iese din om , aceea îl spurcă pe om .
41007021	Căci dinăuntru , din inima omului , ies gândurile rele , curviile , furturile , crimele ,
41007022	adulterele , lăcomia , răutatea , înșelăciunea , depravarea , ochiul rău , blasfemia , mândria și prostia !
41007023	Toate aceste rele ies dinăuntru și ele îl spurcă pe om ! “
41007024	Isus a plecat de acolo și S-a dus în regiunile Tirului . Vrând să nu știe nimeni că se află acolo , a intrat într-o casă , dar n-a putut rămâne neobservat ,
41007025	căci imediat , o femeie care auzise despre El și a cărei fetiță avea un duh necurat , a venit la El și I-a căzut la picioare .
41007026	Femeia era o grecoaică , originară din Siro-Fenicia . Ea L-a rugat să scoată demonul din fetița ei ,
41007027	dar Isus i-a zis : – Lasă să se sature mai întâi copiii , căci nu este bine să se ia pâinea copiilor și să se arunce la cățeluși !
41007028	– Da , Doamne , I-a zis ea , dar și cățelușii de sub masă mănâncă din firimiturile copiilor !
41007029	Atunci El i-a zis : – Pentru răspunsul acesta , du-te ; demonul a ieșit din fetița ta !
41007030	Ea a plecat acasă și a găsit copilul culcat pe pat , iar demonul ieșise .
41007031	Isus S-a întors din regiunea Tirului și S-a dus , prin Sidon , la Marea Galileii , trecând prin regiunea Decapolis .
41007032	Au adus la El un surd , care totodată vorbea greu , și L-au rugat să-Și pună mâna peste El .
41007033	Isus l-a luat deoparte din mulțime , Și-a pus degetele în urechile lui și i-a atins limba cu saliva Lui .
41007034	Apoi a privit spre cer , a oftat și i-a zis : „ Efata ! “ , care înseamnă : „ Deschide-te ! “
41007035	Și ( imediat ) i s-au deschis urechile , i s-a descleștat limba și a început să vorbească deslușit .
41007036	Isus le-a poruncit să nu spună nimănui , dar cu cât le poruncea să nu spună , cu atât ei vesteau aceasta mai mult .
41007037	Ei erau uimiți peste măsură și ziceau : „ El pe toate le face bine ; chiar și pe surzi îi face să audă , iar pe muți , să vorbească ! “
41008001	În zilele acelea s-a adunat din nou o mare mulțime de oameni și nu aveau ce să mănânce . Isus i-a chemat pe ucenici și le-a zis :
41008002	– Mi-e milă de mulțime , pentru că sunt deja trei zile de când stau cu Mine și nu au ce să mănânce ,
41008003	iar dacă-i las să plece acasă flămânzi , vor leșina pe drum , mai ales că unii dintre ei au venit de departe .
41008004	Ucenicii I-au zis : – De unde ar putea lua cineva pâini aici , în pustie , ca să-i sature pe acești oameni ?
41008005	Isus i-a întrebat : – Câte pâini aveți ? – Șapte , I-au răspuns ei .
41008006	Isus a poruncit mulțimii să se așeze pe pământ . Apoi a luat cele șapte pâini , a adus mulțumiri , le-a frânt și le-a dat ucenicilor Săi ca să le împartă , iar ei le-au împărțit mulțimii .
41008007	Mai aveau și câțiva peștișori ; El i-a binecuvântat și a zis să fie împărțiți și aceștia .
41008008	Au mâncat și s-au săturat ; și au adunat șapte coșuri pline cu firimiturile rămase .
41008009	Cei ce mâncaseră erau în jur de patru mii de bărbați . După ce le-a dat drumul ,
41008010	Isus S-a suit imediat în barcă împreună cu ucenicii Lui și s-au dus în părțile Dalmanutei .
41008011	Fariseii au venit la El , au început să stea de vorbă cu El și , ca să-L pună la încercare , I-au cerut să le arate un semn din cer .
41008012	Isus a oftat adânc în duhul Său și a zis : „ De ce cere această generație un semn ? Adevărat vă spun că acestei generații nu i se va da nici un semn . “
41008013	Apoi i-a lăsat , S-a suit iarăși în barcă și S-a dus de cealaltă parte a mării .
41008014	Ucenicii uitaseră să ia pâini și nu aveau cu ei în barcă decât o pâine .
41008015	Isus i-a avertizat și le-a zis : „ Fiți atenți și feriți-vă de drojdia fariseilor și de drojdia lui Irod ! “
41008016	Ei au început să vorbească unii cu alții și să spună : „ Ne zice așa pentru că nu avem pâini ! “
41008017	Înțelegând aceasta , Isus le-a zis : – De ce vorbiți între voi că n-aveți pâini ? Tot nu pricepeți , nici nu înțelegeți ? Aveți inima împietrită ?
41008018	Aveți ochi , dar nu vedeți și aveți urechi , dar nu auziți ? Nu vă mai amintiți ,
41008019	atunci când am frânt cele cinci pâini la cei cinci mii de oameni , câte coșuri pline cu firimituri ați adunat ? – Douăsprezece , I-au răspuns ei .
41008020	– Iar când am frânt cele șapte pâini la cei patru mii de bărbați , câte coșuri pline cu firimituri ați adunat ? – Șapte , au răspuns ei .
41008021	Atunci El le-a zis : – Tot nu înțelegeți ?
41008022	Au venit în Betsaida . I-au adus un orb și L-au rugat să Se atingă de el .
41008023	Isus l-a luat pe orb de mână și l-a dus afară din sat . A scuipat pe ochii acestuia , Și-a pus mâinile peste el și l-a întrebat : – Vezi ceva ?
41008024	Omul s-a uitat și a zis : – Văd niște oameni , dar mi se par ca niște copaci care umblă !
41008025	Atunci Isus Și-a pus din nou mâinile peste ochii acestuia , iar omul a privit țintă și i-a revenit vederea ; acum el vedea toate lucrurile clar .
41008026	Isus l-a trimis acasă , spunându-i : – Să nu intri în sat ( și nici să nu spui cuiva în sat ) !
41008027	Isus și ucenicii Lui s-au dus spre satele Cezareii lui Filip . Pe drum , Isus i-a întrebat pe ucenicii Săi : – Cine zic oamenii că sunt Eu ?
41008028	Ei I-au răspuns : – Unii zic că ești Ioan Botezătorul , alții zic că ești Ilie , iar alții zic că ești unul dintre profeți .
41008029	– Dar voi cine ziceți că sunt Eu ? i-a mai întrebat El . Petru a răspuns : – Tu ești Cristosul !
41008030	Isus i-a avertizat să nu spună nimănui despre El .
41008031	Apoi a început să-i învețe că Fiul Omului trebuie să sufere mult și să fie respins de către bătrâni , de către conducătorii preoților și de către cărturari , să fie omorât , iar după trei zile să învie .
41008032	Le vorbea deschis despre aceasta . Petru însă L-a luat deoparte și a început să-L mustre .
41008033	Dar Isus S-a întors , s-a uitat la ucenicii Săi și l-a mustrat pe Petru , zicând : „ Înapoia Mea , Satan , căci tu nu te gândești la lucrurile lui Dumnezeu , ci la lucrurile oamenilor ! “
41008034	Apoi a chemat mulțimea și pe ucenicii Săi și le-a zis : „ Dacă vrea cineva să vină după Mine , să se lepede de sine , să-și ia crucea și să Mă urmeze !
41008035	Căci oricine vrea să-și salveze viața , o va pierde , dar cel ce-și pierde viața pentru Mine și pentru Evanghelie , o va salva .
41008036	Și la ce i-ar folosi unui om să câștige întreaga lume , dacă și-ar pierde sufletul ?
41008037	Sau ce va da un om în schimbul sufletului său ?
41008038	Căci de cel ce îi va fi rușine de Mine și de cuvintele Mele , în această generație adulteră și păcătoasă , de acela Îi va fi rușine și Fiului Omului când va veni în slava Tatălui Său , cu sfinții îngeri . “
41009001	Și le-a zis : „ Adevărat vă spun că sunt unii dintre cei ce stau aici care nu vor gusta moartea înainte de a vedea Împărăția lui Dumnezeu venind cu putere . “
41009002	După șase zile , Isus i-a luat cu Sine pe Petru , pe Iacov și pe Ioan și i-a dus doar pe ei singuri , pe un munte înalt . Acolo I-a fost schimbată înfățișarea înaintea lor .
41009003	Hainele Lui au devenit strălucitor de albe , așa de albe cum nici un înălbitor de pe pământ n-ar fi putut să le facă .
41009004	Și iată că li s-au arătat Ilie împreună cu Moise ; ei stăteau de vorbă cu Isus .
41009005	Petru I-a zis lui Isus : „ Rabbi , este bine să fim aici ! Să facem trei corturi : unul pentru Tine , unul pentru Moise și unul pentru Ilie ! “
41009006	Nu știa ce să zică , căci erau îngroziți .
41009007	Un nor a venit și i-a acoperit , iar din nor s-a auzit un glas care zicea : „ Acesta este Fiul Meu preaiubit ! De El să ascultați ! “
41009008	Ei s-au uitat deodată în jur , dar n-au mai văzut pe nimeni , decât pe Isus singur cu ei .
41009009	În timp ce coborau de pe munte , Isus le-a poruncit să nu povestească nimănui ceea ce au văzut , până când nu va învia Fiul Omului dintre cei morți .
41009010	Ei au respectat porunca Lui , dar au început să se întrebe ce înseamnă învierea dintre cei morți .
41009011	Și L-au întrebat : – De ce spun cărturarii că trebuie să vină mai întâi Ilie ?
41009012	El le-a răspuns : – Într-adevăr , Ilie vine primul pentru a restaura toate lucrurile . Totuși , cum de este scris despre Fiul Omului că El va urma să sufere mult și să fie disprețuit ?
41009013	Dar Eu vă spun că Ilie a și venit , însă ei au făcut cu el tot ce-au vrut , așa cum este scris despre el .
41009014	Când au ajuns la ceilalți ucenici , au văzut o mulțime mare în jurul lor și pe niște cărturari care discutau aprins cu ei .
41009015	Imediat ce întreaga mulțime L-a văzut pe Isus , au rămas uimiți și au alergat la El să-L salute .
41009016	El i-a întrebat : – Despre ce discutați atât de aprins cu ei ?
41009017	Un om din mulțime I-a răspuns : – Învățătorule , l-am adus la Tine pe fiul meu , care are în el un duh de muțenie .
41009018	Oriunde îl apucă , îl trântește la pământ . El face spume la gură , scrâșnește din dinți și devine țeapăn . Le-am spus ucenicilor Tăi să-l scoată , dar n-au putut .
41009019	Isus le-a răspuns : – O , generație necredincioasă ! Până când voi mai fi cu voi ? Până când vă voi mai răbda ? Aduceți-l la Mine !
41009020	L-au adus la El . Și imediat ce L-a văzut pe Isus , duhul i-a provocat copilului spasme . Copilul a căzut la pământ și se rostogolea , făcând spume la gură .
41009021	Isus l-a întrebat pe tatăl acestuia : – De câtă vreme i se întâmplă așa ? El I-a răspuns : – Din copilărie .
41009022	Și de multe ori îl aruncă în foc și în apă , ca să-l omoare . . . Dar , dacă poți face ceva , ai milă de noi și ajută-ne !
41009023	Isus i-a zis : – „ Dacă poți . . . “ ? ! Toate lucrurile sunt posibile pentru cel care crede !
41009024	Imediat tatăl copilului a strigat zicând : – Cred ! Ajută necredinței mele !
41009025	Când a văzut Isus că mulțimea vine în fuga mare , a mustrat duhul necurat și i-a zis : „ Duh mut și surd , ție îți poruncesc : ieși afară din el și să nu mai intri în el ! “
41009026	Duhul a strigat și apoi a ieșit provocându-i copilului convulsii puternice . Copilul a rămas ca mort , așa că mulți ziceau că a murit .
41009027	Isus însă l-a apucat de mână și l-a ridicat . Și el s-a sculat în picioare .
41009028	Când a intrat El în casă , fiind doar ei cu Isus , ucenicii L-au întrebat : – Noi de ce n-am putut să-l scoatem ?
41009029	El le-a răspuns : – Pe acest soi de demoni nimeni nu-i poate scoate afară , decât prin rugăciune ( și post ) .
41009030	Au plecat de acolo și au trecut prin Galileea . Isus nu voia să știe nimeni lucrul acesta ,
41009031	pentru că îi învăța pe ucenici și le zicea : „ Fiul Omului urmează să fie trădat în mâinile oamenilor . Ei Îl vor omorî , dar la trei zile după ce-L vor fi omorât , va învia . “
41009032	Ei însă n-au priceput aceste vorbe și se temeau să-L întrebe .
41009033	Apoi au ajuns în Capernaum . În timp ce se aflau în casă , Isus i-a întrebat : – Despre ce ați discutat atât de aprins pe drum ?
41009034	Dar ei tăceau , pentru că pe drum discutaseră aprins unii cu alții cu privire la cine este cel mai mare dintre ei .
41009035	Isus S-a așezat , i-a chemat pe cei doisprezece și le-a zis : – Dacă vrea cineva să fie primul , trebuie să fie ultimul dintre toți și slujitorul tuturor .
41009036	Isus a luat un copilaș , l-a pus să stea în mijlocul lor și , luându-l în brațe , le-a zis :
41009037	– Oricine primește astfel de copilași în Numele Meu , pe Mine Mă primește , iar cel ce Mă primește pe Mine , nu Mă primește , de fapt , pe Mine , ci pe Cel Ce M-a trimis pe Mine .
41009038	Ioan I-a zis : – Învățătorule , noi am văzut pe cineva care scotea demoni în Numele Tău și l-am oprit , pentru că nu ne urma .
41009039	Isus i-a răspuns : – Nu-l opriți , căci nu este nimeni care să facă o minune în Numele Meu și care să Mă poată vorbi de rău imediat după aceea .
41009040	Cel care nu este împotriva noastră este de partea noastră .
41009041	Iar cel care vă dă un pahar cu apă în Numele Meu , pentru că sunteți ai lui Cristos , adevărat vă spun că nu-și va pierde răsplata .
41009042	Dar dacă cineva îl face să păcătuiască pe vreunul din acești micuți care cred în Mine , ar fi mai bine pentru el dacă i s-ar atârna de gât o piatră mare de moară și ar fi aruncat în mare .
41009043	Dacă mâna ta te face să păcătuiești , taie-o ! Este mai bine pentru tine să intri în viață ciung , decât să ai două mâini și să mergi în Gheenă , în focul care nu poate fi stins ,
41009044	( unde viermele nu moare și focul nu se stinge ) .
41009045	Și dacă piciorul tău te face să păcătuiești , taie-l ! Este mai bine pentru tine să intri în viață șchiop , decât să ai două picioare și să fii aruncat în Gheenă ,
41009046	( unde viermele nu moare și focul nu se stinge ) .
41009047	Dacă ochiul tău te face să păcătuiești , scoate-l ! Este mai bine pentru tine să intri în Împărăția lui Dumnezeu având un singur ochi , decât să ai doi ochi și să fii aruncat în Gheenă ,
41009048	unde viermele nu moare și focul nu se stinge .
41009049	Căci orice om va fi sărat cu foc ( și orice jertfă va fi sărată cu sare ) .
41009050	Sarea este bună , dar dacă sarea devine fără gust , prin ce o veți face din nou sărată ? ! Aveți deci sare în voi înșivă și trăiți în pace unii cu alții ! “
41010001	Apoi a plecat de acolo și a venit în regiunea Iudeii ( și ) dincolo de Iordan . Mulțimile s-au adunat din nou în jurul Lui , iar El , după cum Îi era obiceiul , a început iarăși să-i învețe .
41010002	Niște farisei au venit la El ca să-L pună la încercare și L-au întrebat : – Are voie un bărbat să divorțeze de soția lui ?
41010003	Isus i-a întrebat : – Ce v-a poruncit Moise ?
41010004	Ei I-au răspuns : – Moise a dat voie ca bărbatul să-i scrie soției o carte de despărțire și s-o lase să plece .
41010005	Dar Isus le-a zis : – Din cauza inimilor voastre împietrite v-a scris el această poruncă ,
41010006	însă la începutul creației Dumnezeu „ i-a făcut bărbat și femeie “ .
41010007	„ De aceea bărbatul își va lăsa tatăl și mama ( și se va uni cu soția lui ) ,
41010008	iar cei doi vor deveni un singur trup . “ Așa că nu mai sunt doi , ci sunt un singur trup !
41010009	Deci , ceea ce Dumnezeu a unit , omul să nu despartă !
41010010	În casă , ucenicii L-au întrebat cu privire la aceasta .
41010011	El le-a zis : „ Oricine divorțează de soția lui și se căsătorește cu altcineva , comite adulter împotriva ei .
41010012	Și dacă o soție divorțează de bărbatul ei și se căsătorește cu altcineva , comite adulter . “
41010013	I-au adus niște copilași , ca să se atingă de ei , dar ucenicii i-au mustrat pe cei care i-au adus .
41010014	Isus însă , când a văzut acest lucru , s-a indignat și le-a zis : „ Lăsați copilașii să vină la Mine și nu-i opriți , pentru că Împărăția lui Dumnezeu este a celor ca ei !
41010015	Adevărat vă spun că oricine nu primește Împărăția lui Dumnezeu ca un copilaș , cu nici un chip nu va intra în ea ! “
41010016	Apoi i-a luat în brațe și i-a binecuvântat punându-Și mâinile peste ei .
41010017	Chiar când pornea la drum , a alergat la El un om care a îngenuncheat înaintea Lui și L-a întrebat : – Bunule Învățător , ce să fac ca să moștenesc viață veșnică ?
41010018	Isus i-a răspuns : – De ce Mă numești „ bun “ ? Nimeni nu este bun decât Unul : Dumnezeu .
41010019	Cunoști poruncile : „ Să nu ucizi “ , „ Să nu comiți adulter “ , „ Să nu furi “ , „ Să nu depui mărturie falsă “ , „ Să nu înșeli “ , „ Cinstește-l pe tatăl tău și pe mama ta . “
41010020	El I-a spus : – Învățătorule , pe toate acestea le-am împlinit încă din tinerețea mea .
41010021	Privindu-l , Isus l-a iubit și i-a zis : – Îți lipsește un singur lucru : du-te , vinde tot ce ai și dă săracilor , și vei avea astfel o comoară în cer . Apoi vino , urmează-Mă !
41010022	Mâhnit de aceste cuvinte , a plecat întristat , pentru că avea multe posesiuni .
41010023	Isus a privit în jur și le-a zis ucenicilor Săi : – Cât de greu va fi pentru cei bogați să intre în Împărăția lui Dumnezeu !
41010024	Ucenicii au rămas uimiți de cuvintele Lui . Isus le-a zis iarăși : – Copii , cât de greu este ( pentru cei ce se încred în bogății ) să intre în Împărăția lui Dumnezeu !
41010025	Este mai ușor să treacă o cămilă prin urechea acului , decât să intre un om bogat în Împărăția lui Dumnezeu .
41010026	Ei au rămas foarte uimiți și se întrebau între ei : „ Atunci cine poate fi mântuit ? “
41010027	Isus i-a privit și a zis : – Este imposibil pentru oameni , dar nu și pentru Dumnezeu , căci pentru Dumnezeu toate lucrurile sunt posibile .
41010028	Petru a început să-I zică : – Iată , noi am lăsat totul și Te-am urmat .
41010029	Isus a răspuns : – Adevărat vă spun că nu este nimeni care să-și fi lăsat casă , sau frați , sau surori , sau mamă , sau tată , sau copii sau ogorul de dragul Meu și de dragul Evangheliei
41010030	și care să nu primească de o sută de ori mai mult acum , în vremea aceasta , case , frați , surori , mame , copii și ogoare , împreună cu persecuții , iar în veacul care vine – viață veșnică .
41010031	Dar mulți din cei dintâi vor fi cei din urmă , iar cei din urmă vor fi cei dintâi .
41010032	Ei erau pe drum și se îndreptau spre Ierusalim . Isus mergea înaintea lor . Ucenicii erau neliniștiți , iar cei care-L urmau erau speriați . Isus i-a luat din nou deoparte pe cei doisprezece și a început să le vorbească despre ce urma să I se întâmple :
41010033	„ Iată că ne suim spre Ierusalim și Fiul Omului va fi dat pe mâna conducătorilor preoților și a cărturarilor . Ei Îl vor condamna la moarte și-L vor da pe mâna neamurilor ,
41010034	care Îl vor batjocori , Îl vor scuipa , Îl vor biciui și-L vor omorî . Dar după trei zile va învia . “
41010035	Iacov și Ioan , fiii lui Zebedei , au venit la El și I-au zis : – Învățătorule , vrem să faci pentru noi orice-Ți vom cere .
41010036	Isus i-a întrebat : – Ce vreți să fac pentru voi ?
41010037	Ei I-au răspuns : – Dă-ne voie să ședem unul la dreapta și altul la stânga Ta , în slava Ta .
41010038	Isus le-a zis : – Nu știți ce cereți . Puteți voi să beți paharul pe care îl beau Eu sau să fiți botezați cu botezul cu care sunt botezat Eu ?
41010039	– Putem ! au răspuns ei . Isus le-a zis : – Veți bea paharul pe care-l voi bea Eu și veți fi botezați cu botezul cu care sunt botezat Eu ,
41010040	dar dreptul de a sta la dreapta sau la stânga Mea nu ține de Mine să-l dau , ci este pentru aceia cărora le-a fost pregătit .
41010041	Ceilalți zece , când au auzit , au început să fie indignați de Iacov și Ioan .
41010042	Isus i-a chemat la El și le-a zis : „ Știți că cei care sunt considerați domnitorii neamurilor fac pe stăpânii cu ele , iar mai marii lor se poartă cu tiranie cu ele .
41010043	Între voi să nu fie așa ! Ci oricine vrea să fie mai mare între voi trebuie să devină slujitorul vostru ,
41010044	iar cel ce vrea să fie primul între voi trebuie să devină sclavul tuturor .
41010045	Căci Fiul Omului n-a venit ca să fie slujit , ci ca să slujească și să-Și dea viața ca răscumpărare pentru mulți . “
41010046	Au ajuns în Ierihon . Când a ieșit Isus din Ierihon , împreună cu ucenicii Lui și cu o mulțime destul de mare de oameni , un cerșetor orb , pe nume Bartimeu , fiul lui Timeu , ședea lângă drum .
41010047	Când a auzit el că trece Isus din Nazaret , a început să strige : – Fiul lui David , Isuse , ai milă de mine !
41010048	Mulți îl mustrau spunându -i să tacă , dar el striga și mai tare : – Fiul lui David , ai milă de mine !
41010049	Isus S-a oprit și a zis : „ Chemați-l ! “ Ei l-au chemat pe orb și i-au zis : „ Îndrăznește ! Ridică-te , căci te cheamă ! “
41010050	El și-a aruncat haina , a sărit în picioare și a venit la Isus .
41010051	Isus l-a întrebat : – Ce vrei să fac pentru tine ? El I-a răspuns : – Rabbuni , să-mi recapăt vederea !
41010052	Isus i-a zis : – Du-te , credința ta te-a vindecat ! Imediat el și-a recăpătat vederea și L-a urmat pe Isus pe drum .
41011001	Când s-au apropiat de Ierusalim și au ajuns la Betfaghe și Betania , lângă Muntele Măslinilor , Isus i-a trimis pe doi dintre ucenicii Săi în sat ,
41011002	spunându-le : „ Duceți-vă în satul dinaintea voastră și imediat ce intrați în el , veți găsi legat un măgăruș pe care nu a încălecat încă nici un om . Dezlegați-l și aduceți-l !
41011003	Dacă vă va zice cineva : « De ce faceți aceasta ? » , să-i spuneți : « Domnul are nevoie de el . Și imediat îl va trimite înapoi aici . » “
41011004	Ei s-au dus , au găsit măgărușul legat lângă ușă , afară în stradă , și l-au dezlegat .
41011005	Cei care stăteau acolo i-au întrebat : „ Ce faceți de dezlegați măgărușul ? “
41011006	Ei le-au zis așa cum le spusese Isus și aceștia i-au lăsat să plece .
41011007	Au adus măgărușul la Isus , și-au pus hainele peste el , iar Isus S-a așezat deasupra lui .
41011008	Mulți își așterneau hainele pe drum , iar alții presărau ramuri pe care le tăiaseră de pe câmpuri .
41011009	Cei care mergeau înainte și cei care-L urmau strigau : „ Osana ! Binecuvântat este Cel Ce vine în Numele Domnului !
41011010	Binecuvântată este Împărăția care vine , Împărăția părintelui nostru David ! Osana în locurile preaînalte ! “
41011011	A intrat în Ierusalim , în Templu , s-a uitat de jur-împrejur la toate lucrurile și , pentru că era deja seara târziu , S-a dus la Betania împreună cu cei doisprezece .
41011012	În ziua următoare , după ce au ieșit din Betania , lui Isus I s-a făcut foame .
41011013	A văzut de departe un smochin care avea frunze și S-a dus să vadă dacă va găsi ceva în el . Dar , când a ajuns , n-a găsit decât frunze , pentru că nu era vremea smochinelor .
41011014	Atunci i-a zis : „ În veac să nu mai mănânce nimeni roade din tine ! “ Ucenicii Lui au auzit aceasta .
41011015	Au ajuns în Ierusalim . El a intrat în Templu și a început să-i scoată afară pe cei ce vindeau și cumpărau în Templu . A răsturnat mesele schimbătorilor de bani și scaunele celor ce vindeau porumbei
41011016	și nu lăsa pe nimeni să ducă vreo marfă prin Templu .
41011017	El îi învăța și le zicea : „ Oare nu este scris : « Casa Mea va fi numită o casă de rugăciune pentru toate neamurile . » ? Dar voi ați făcut din ea o peșteră de tâlhari ! “
41011018	Conducătorii preoților și cărturarii au auzit lucrul acesta și căutau o modalitate să-L omoare , pentru că se temeau de El , deoarece întreaga mulțime era uimită de învățătura Lui .
41011019	Și ori de câte ori se făcea târziu , Isus și ucenicii Lui ieșeau afară din cetate .
41011020	Dimineața , când au trecut pe lângă smochin , au văzut că era uscat din rădăcini .
41011021	Petru și-a amintit ce se întâmplase și i-a zis : – Rabbi , iată că smochinul pe care l-ai blestemat s-a uscat !
41011022	Isus a răspuns : – Aveți credință în Dumnezeu !
41011023	Adevărat vă spun că dacă cineva ar zice acestui munte : „ Ridică-te și aruncă-te în mare ! “ și nu s-ar îndoi în inima lui , ci ar crede că ceea ce spune se va întâmpla , i se va da întocmai !
41011024	De aceea vă spun că toate lucrurile pe care le cereți atunci când vă rugați , să credeți că le-ați și primit și ele vi se vor da .
41011025	Și când stați în picioare rugându-vă , să iertați dacă aveți ceva împotriva cuiva , pentru ca și Tatăl vostru Care este în ceruri să vă ierte vouă greșelile .
41011026	( Dar dacă nu iertați , nici Tatăl vostru Care este în ceruri nu va ierta greșelile voastre . )
41011027	Au intrat apoi din nou în Ierusalim . În timp ce se plimba prin Templu , au venit la El conducătorii preoților , cărturarii și bătrânii
41011028	și L-au întrebat : – Cu ce autoritate faci aceste lucruri ? Și cine Ți-a dat această autoritate ca să le faci ?
41011029	Isus le-a răspuns : – Vă voi pune o întrebare . Răspundeți-Mi , și vă voi spune cu ce autoritate fac aceste lucruri .
41011030	Botezul lui Ioan era din cer sau de la oameni ? Răspundeți-Mi !
41011031	Ei au început să vorbească între ei și să zică : „ Dacă vom răspunde : « Din cer ! » , ne va întreba : « Atunci de ce nu l-ați crezut ? » .
41011032	Sau să răspundem : « De la oameni ! » ? “ Ei se temeau de mulțime , fiindcă toți considerau că Ioan a fost într-adevăr un profet .
41011033	Așa că I-au răspuns lui Isus : – Nu știm ! Atunci și Isus le-a zis : – Nici Eu nu vă spun cu ce autoritate fac aceste lucruri .
41012001	Apoi a început să le vorbească în pilde : – Un om a plantat o vie . A împrejmuit-o cu un gard , a săpat un teasc și a construit un turn de pază . Apoi a arendat-o unor viticultori și a plecat într-o călătorie .
41012002	La vremea roadelor a trimis un sclav la viticultori ca să ia de la ei partea cuvenită din roadele viei .
41012003	Viticultorii însă l-au apucat , l-au bătut și l-au trimis înapoi cu mâinile goale .
41012004	A trimis din nou la ei un alt sclav , dar și pe acesta l-au bătut peste cap și l-au înjosit .
41012005	A trimis apoi un altul , dar pe acela l-au omorât , și apoi încă mulți alții , dintre care pe unii i-au bătut , iar pe alții i-au omorât .
41012006	Singurul pe care-l mai avea era un fiu preaiubit . În cele din urmă , l-a trimis la ei , spunându-și : „ Pe fiul meu îl vor respecta ! “
41012007	Dar viticultorii aceia și-au zis între ei : „ Acesta este moștenitorul ! Haideți să-l omorâm , și moștenirea va fi a noastră ! “
41012008	Și l-au apucat , l-au omorât și l-au scos afară din vie .
41012009	Așadar , ce va face stăpânul viei ? Va veni și-i va nimici pe viticultori , iar via o va da altora .
41012010	N-ați citit acest loc din Scriptură unde scrie : „ Piatra pe care au respins-o zidarii a devenit piatra din capul unghiului .
41012011	Domnul a făcut acest lucru și este minunat în ochii noștri ! “ ?
41012012	Ei au căutat să-L prindă , dar le-a fost frică de popor ; căci ei știau că împotriva lor spusese Isus pilda . Așa că L-au lăsat și au plecat .
41012013	I-au trimis la El pe câțiva dintre farisei și dintre irodieni ca să-L prindă în cursă cu vorba .
41012014	Ei au venit și I-au zis : – Învățătorule , știm că ești corect , fără să-Ți pese de nimeni , căci nu cauți la fața omului , ci îi înveți pe oameni calea lui Dumnezeu în adevăr . Se cuvine să plătim tribut Cezarului sau nu ? Să plătim sau să nu plătim ?
41012015	El însă , înțelegând ipocrizia lor , le-a zis : – De ce Mă puneți la încercare ? Aduceți-Mi un denar , să-l văd !
41012016	Ei I-au adus . Isus i-a întrebat : – Chipul acesta și inscripția , ale cui sunt ? – Ale Cezarului , I-au răspuns ei .
41012017	Isus le-a zis : – Dați deci Cezarului ce este al Cezarului , iar lui Dumnezeu ce este al lui Dumnezeu ! Ei au rămas uimiți de El .
41012018	Au venit la El saducheii , care zic că nu există înviere , și L-au întrebat :
41012019	– Învățătorule , Moise ne-a scris că dacă fratele cuiva moare fără să aibă copii și-i rămâne astfel doar soția , fratele acestuia trebuie să se căsătorească cu văduva și să-i ridice un urmaș fratelui său .
41012020	Erau șapte frați . Primul și-a luat o soție , dar a murit fără să lase vreun urmaș .
41012021	Al doilea s-a căsătorit cu văduva , dar și el a murit fără să lase vreun urmaș . Așa s-a întâmplat și cu al treilea .
41012022	Și nici unul din cei șapte n-a lăsat vreun urmaș . Femeia a murit ultima dintre toți .
41012023	La înviere , ( când se vor scula , ) soția căruia dintre ei va fi ea ? Căci toți șapte au avut-o de soție !
41012024	Isus le-a răspuns : – Oare nu vă rătăciți voi tocmai pentru că nu cunoașteți nici Scripturile și nici puterea lui Dumnezeu ?
41012025	Căci atunci când se vor scula din morți , nici nu se vor mai însura , nici nu se vor mai mărita , ci vor fi ca îngerii din ceruri .
41012026	Iar cu privire la faptul că cei morți sunt înviați , n-ați citit în cartea lui Moise , acolo unde scrie despre tufiș , cum i-a vorbit Dumnezeu și i-a zis : „ Eu sunt Dumnezeul lui Avraam , Dumnezeul lui Isaac și Dumnezeul lui Iacov . “ ?
41012027	El nu este un Dumnezeu al celor morți , ci al celor vii ! Sunteți foarte rătăciți !
41012028	Unul dintre cărturari venise și-i auzise discutând . Când a văzut că Isus le-a răspuns bine , L-a întrebat : – Care este cea dintâi poruncă dintre toate ?
41012029	Isus i-a răspuns : – Cea dintâi poruncă este : „ Ascultă , Israele ! Domnul , Dumnezeul nostru , este singurul Domn .
41012030	Să-L iubești pe Domnul , Dumnezeul tău , cu toată inima ta , cu tot sufletul tău , cu toată mintea ta și cu toată puterea ta . “ ( Aceasta este cea dintâi poruncă . )
41012031	Iar a doua este următoarea : „ Să-l iubești pe semenul tău ca pe tine însuți . “ Nu există altă poruncă mai mare decât acestea .
41012032	Cărturarul I-a zis : – Bine , Învățătorule ! Este adevărat ceea ce ai spus , și anume că El este Unul singur , că nu este altul în afară de El
41012033	și că a-L iubi pe El cu toată inima , cu toată priceperea și cu toată puterea și a-l iubi pe semenul tău ca pe tine însuți este mult mai mult decât toate arderile de tot și decât toate jertfele .
41012034	Când a văzut Isus că răspunsese cu înțelepciune , i-a zis : – Tu nu ești departe de Împărăția lui Dumnezeu . Și nimeni nu mai îndrăznea să-i pună vreo întrebare .
41012035	În timp ce dădea învățătură în Templu , Isus a întrebat : – Cum de zic cărturarii despre Cristos că este fiul lui David ?
41012036	David însuși , în Duhul Sfânt , spune : „ Domnul I-a zis Domnului meu : « Șezi la dreapta Mea , până-Ți voi pune dușmanii sub picioare ! » “
41012037	David însuși Îl numește „ Domn “ ; deci cum este El fiul lui ? Mulțimea cea mare Îl asculta cu plăcere .
41012038	În învățătura Lui , spunea : „ Feriți-vă de cărturari , cărora le place să umble în robe lungi , să fie salutați prin piețe
41012039	și să li se dea scaunele de onoare în sinagogi și locurile de onoare la mese .
41012040	Ei devorează casele văduvelor și fac rugăciuni lungi de ochii lumii . Aceștia vor primi o condamnare mult mai mare . “
41012041	S-a așezat în fața vistieriei Templului și se uita cum punea mulțimea bani în vistierie . Mulți din cei bogați puneau mult .
41012042	A venit și o văduvă săracă și a pus două lepta , care fac un codrantes .
41012043	Isus i-a chemat pe ucenicii Lui și le-a zis : „ Adevărat vă spun că această văduvă săracă a pus mai mult decât toți cei care au pus în vistierie ,
41012044	pentru că toți au pus din abundența lor , dar ea , din sărăcia ei , a pus tot ce avea , tot ce-i mai rămăsese ca să trăiască . “
41013001	După ce a ieșit din Templu , unul dintre ucenicii Lui I-a zis : – Învățătorule , iată ce pietre și ce clădiri !
41013002	Isus i-a răspuns : – Vezi tu clădirile acestea mari ? Nu va fi lăsată aici piatră pe piatră ; totul va fi dărâmat !
41013003	Apoi S-a așezat pe Muntele Măslinilor , în dreptul Templului și , în timp ce erau doar ei singuri , Petru , Iacov , Ioan și Andrei L-au întrebat :
41013004	– Spune-ne când se vor întâmpla aceste lucruri și care va fi semnul când urmează să fie împlinite toate acestea ?
41013005	Isus a început să le vorbească astfel : – Vedeți să nu vă înșele cineva !
41013006	Vor veni mulți în Numele Meu , zicând : „ Eu sunt Acela ! “ și vor înșela astfel pe mulți .
41013007	Când veți auzi de războaie și vești de războaie , să nu vă neliniștiți ! Aceste lucruri trebuie să se întâmple . Dar încă nu va fi sfârșitul .
41013008	Un neam se va ridica împotriva altui neam și o împărăție împotriva altei împărății . Vor fi cutremure în diverse locuri și va fi foamete . Dar acestea sunt doar începutul durerilor nașterii .
41013009	Luați seama la voi înșivă ! Vă vor da pe mâna sinedriilor și veți fi bătuți în sinagogi . Veți fi puși să stați înaintea guvernatorilor și înaintea regilor din pricina Mea , ca să fiți mărturie înaintea lor .
41013010	Mai întâi trebuie ca Evanghelia să fie vestită la toate neamurile .
41013011	Când vă vor duce să vă dea pe mâna lor , să nu vă îngrijorați dinainte cu privire la ceea ce veți vorbi , ci spuneți ce vi se va da chiar în ceasul acela ! Căci nu voi sunteți cei care veți vorbi , ci Duhul Sfânt .
41013012	Fratele îl va trăda și-l va da la moarte pe fratele său , iar tatăl pe copilul său ; copiii se vor ridica împotriva părinților și-i vor da la moarte .
41013013	Veți fi urâți de toți din pricina Numelui Meu , dar cel ce va răbda până la sfârșit va fi mântuit .
41013014	Când veți vedea „ urâciunea pustiirii “ stând acolo unde n-ar trebui – cel ce citește , să înțeleagă – , atunci cei din Iudeea să fugă în munți !
41013015	Cel ce va fi pe acoperișul casei să nu coboare , nici să nu intre în casă ca să-și ia ceva din ea ,
41013016	iar cel ce va fi la câmp să nu se întoarcă să-și ia haina !
41013017	Vai de cele ce vor fi însărcinate și de cele ce vor alăpta în zilele acelea !
41013018	Rugați-vă să nu se întâmple iarna .
41013019	Căci în zilele acelea va fi un necaz așa de mare cum n-a mai fost de la începutul creației , pe care a făurit-o Dumnezeu , și până acum , și nici nu va mai fi !
41013020	Iar dacă Domnul n-ar fi scurtat numărul zilelor , nici un om n-ar fi scăpat ; dar , din pricina celor aleși , pe care El i-a ales , El a scurtat numărul zilelor .
41013021	Dacă cineva vă va spune atunci : „ Iată , Cristosul este aici ! “ sau „ Iată , este acolo ! “ , să nu credeți !
41013022	Căci se vor ridica cristoși falși și profeți falși și vor face semne și minuni , pentru a-i înșela , dacă este posibil , pe cei aleși .
41013023	Voi însă păziți-vă ; v-am spus mai dinainte toate lucrurile !
41013024	Dar în zilele acelea , după necazul acela , soarele se va întuneca , luna nu-și va mai da lumina ,
41013025	stelele vor cădea din cer și puterile din ceruri vor fi clătinate .
41013026	Atunci Îl vor vedea pe Fiul Omului venind pe nori , cu mare putere și slavă .
41013027	Atunci El va trimite îngerii , iar ei îi vor aduna pe aleșii Lui din cele patru vânturi , de la marginea pământului până la marginea cerului .
41013028	Învățați de la smochin pilda lui : când mlădița lui devine deja fragedă și încep să apară frunzele , știți că vara este aproape .
41013029	Tot așa și voi , când vedeți că se întâmplă aceste lucruri , să știți că El este aproape , este chiar la uși .
41013030	Adevărat vă spun că nu va trece această generație până se vor întâmpla toate aceste lucruri .
41013031	Cerul și pământul vor trece , însă cuvintele Mele nu vor trece !
41013032	Dar despre ziua sau ora aceea nu știe nimeni , nici îngerii din ceruri , nici Fiul , ci numai Tatăl .
41013033	Fiți atenți ! Vegheați ! Căci nu știți când va sosi vremea .
41013034	Este ca atunci când un om , plecat într-o călătorie , își lasă casa , dă sclavilor săi autoritate , fiecăruia potrivit slujbei lui , și poruncește portarului să vegheze .
41013035	Vegheați deci pentru că nu știți când vine stăpânul casei – sau seara , sau la miezul nopții , sau la cântatul cocoșului , sau dimineața –
41013036	și să nu cumva , venind pe neașteptate , să vă găsească dormind !
41013037	Ceea ce vă spun vouă , spun tuturor : vegheați !
41014001	Peste două zile era Paștele și Sărbătoarea Azimelor . Conducătorii preoților și cărturarii căutau o modalitate prin care să-L aresteze pe Isus prin vicleșug și să-L omoare .
41014002	Însă ei ziceau : „ Nu în timpul sărbătorii , ca nu cumva să se facă tulburare în popor . “
41014003	În timp ce se afla în Betania , luând masa în casa lui Simon , leprosul , a venit o femeie care avea un vas de alabastru , plin cu parfum de nard pur , foarte scump . Ea a spart vasul de alabastru și a turnat parfumul pe capul lui Isus .
41014004	Unii au fost indignați și au zis între ei : „ Pentru ce s-a făcut risipa aceasta de parfum ?
41014005	Căci parfumul acesta s-ar fi putut vinde cu peste trei sute de denari , iar banii să fie dați săracilor ! “ Și o mustrau pe femeie cu asprime .
41014006	Însă Isus a zis : „ Lăsați-o în pace ! De ce-i cauzați supărare ? Ea a făcut un lucru frumos față de Mine !
41014007	Căci pe săraci îi aveți întotdeauna cu voi și puteți să le faceți bine oricând vreți , dar pe Mine nu Mă aveți întotdeauna !
41014008	Ea a făcut ce a putut : Mi-a uns trupul mai dinainte , în vederea pregătirii Mele pentru îngropare .
41014009	Adevărat vă spun că oriunde va fi vestită Evanghelia , în toată lumea , se va spune și ce a făcut această femeie , în amintirea ei . “
41014010	Atunci Iuda Iscarioteanul , unul din cei doisprezece , s-a dus la conducătorii preoților ca să-L dea pe mâna lor .
41014011	Ei s-au bucurat când au auzit aceasta și i-au promis că-i vor da bani . Și el a început să caute un prilej ca să-L dea pe mâna lor .
41014012	În prima zi a Sărbătorii Azimelor , când se jertfește mielul de Paște , ucenicii Lui L-au întrebat : – Unde vrei să ne ducem să-Ți pregătim să mănânci mielul de Paște ?
41014013	El i-a trimis pe doi dintre ucenicii Lui în cetate și le-a zis : – Duceți-vă în cetate și acolo vă va întâlni un om care duce un vas cu apă . Urmați-l ,
41014014	și acolo unde va intra el , spuneți stăpânului casei astfel : „ Învățătorul întreabă : « Unde este camera Mea de oaspeți în care urmează să mănânc mielul de Paște împreună cu ucenicii Mei ? » “
41014015	El vă va arăta sus o cameră mare și gata aranjată . Acolo să faceți pregătirile pentru noi !
41014016	Ucenicii au plecat , au ajuns în cetate și au găsit totul așa cum le spusese Isus ; și au pregătit mielul de Paște .
41014017	Când s-a înserat , Isus a venit împreună cu cei doisprezece .
41014018	În timp ce erau la masă și mâncau , Isus a zis : – Adevărat vă spun că unul dintre voi , care mănâncă împreună cu Mine , Mă va trăda .
41014019	Ei s-au întristat foarte tare și au început să-L întrebe , unul câte unul : – Nu cumva sunt eu ?
41014020	El le-a răspuns : – Este unul din cei doisprezece , care pune mâna în castron împreună cu Mine .
41014021	Da , Fiul Omului Se duce după cum este scris cu privire la El , dar vai de omul acela prin care este trădat Fiul Omului ! Era mai bine pentru acel om dacă nu s-ar fi născut !
41014022	În timp ce mâncau , Isus a luat o pâine și , după ce a binecuvântat -o , a frânt-o și le-a dat-o ucenicilor , zicând : „ Luați ! Acesta este trupul Meu . “
41014023	Apoi a luat un pahar și , după ce a adus mulțumiri , l-a dat ucenicilor și toți au băut din el .
41014024	Isus le-a zis : „ Acesta este sângele Meu , sângele legământului , care este vărsat pentru mulți .
41014025	Adevărat vă spun că nu voi mai bea din rodul viței până în ziua aceea când îl voi bea nou în Împărăția lui Dumnezeu . “
41014026	După ce au cântat psalmii , s-au dus spre Muntele Măslinilor .
41014027	Isus le-a zis : – Toți vă veți poticni , pentru că este scris : „ Voi lovi păstorul , și oile vor fi risipite ! “
41014028	Dar după învierea Mea voi merge înaintea voastră în Galileea .
41014029	Petru I-a răspuns : – Chiar dacă toți se vor poticni , eu nu mă voi poticni !
41014030	Isus i-a zis : – Adevărat îți spun că astăzi , în noaptea aceasta , înainte de al doilea cântat al cocoșului , te vei lepăda de Mine de trei ori !
41014031	Dar Petru a răspuns și mai convins : – Chiar dacă ar trebui să mor împreună cu Tine , eu tot nu mă voi lepăda de Tine ! Și toți au spus la fel .
41014032	Apoi au venit într-un loc numit Ghetsimani și Isus le-a zis ucenicilor Săi : „ Stați jos aici , în timp ce Eu mă rog ! “
41014033	I-a luat cu El pe Petru , pe Iacov și pe Ioan și a început să fie neliniștit și să se mâhnească .
41014034	El le-a zis : „ Sufletul Meu este cuprins de o întristare de moarte . Rămâneți aici și vegheați ! “
41014035	S-a depărtat puțin , a căzut cu fața la pământ și s-a rugat ca , dacă este posibil , să treacă de la El ceasul acela .
41014036	El zicea : „ Abba , Tată , la Tine toate lucrurile sunt posibile ! Îndepărtează de la Mine paharul acesta ! Totuși , nu cum vreau Eu , ci cum vrei Tu ! “
41014037	Apoi a venit la ucenici , dar i-a găsit dormind . El i-a zis lui Petru : „ Simone , dormi ? ! N-ai putut veghea nici măcar o oră ?
41014038	Vegheați și rugați-vă , ca să nu cădeți în ispită ! Duhul într-adevăr este doritor , dar carnea este neputincioasă . “
41014039	S-a îndepărtat și s-a rugat din nou , spunând aceleași cuvinte .
41014040	A venit iarăși la ucenici și i-a găsit dormind , pentru că li se îngreunaseră ochii de somn . Ei nu știau ce să-I răspundă .
41014041	Când a venit a treia oară , le-a zis : „ Încă mai dormiți și vă odihniți ? Destul ! A sosit ceasul ! Iată că Fiul Omului este trădat în mâinile păcătoșilor .
41014042	Sculați-vă ! Să mergem ! Iată că se apropie cel ce Mă trădează ! “
41014043	Și imediat , în timp ce El încă vorbea , a venit Iuda , unul din cei doisprezece , împreună cu o mulțime de oameni cu săbii și ciomege , trimiși de conducătorii preoților , de către cărturari și de către bătrâni .
41014044	Trădătorul le dăduse următorul semn : „ Cel pe Care-L voi săruta , Acela este ! Să-L arestați și să-L luați sub pază ! “
41014045	Când a venit , s-a îndreptat imediat spre Isus și I-a zis : „ Rabbi ! “ Și L-a sărutat .
41014046	Atunci ei au pus mâna pe Isus și L-au arestat .
41014047	Unul dintre cei ce stăteau acolo a scos sabia și l-a lovit pe sclavul marelui preot , tăindu-i o ureche .
41014048	Isus le-a zis : „ Ați ieșit să Mă prindeți cu săbii și ciomege , ca pe un tâlhar ?
41014049	În fiecare zi eram cu voi în Templu și dădeam învățătură , dar nu M-ați arestat ! Însă fie ca Scripturile să fie împlinite ! “
41014050	Toți L-au părăsit și au fugit .
41014051	Un anumit tânăr , care purta peste trupul gol doar o pânză de in , Îl urma pe Isus . L-au prins și pe el ,
41014052	dar el și-a lăsat pânza de in și a fugit dezbrăcat .
41014053	Pe Isus L-au dus la marele preot , iar acolo s-au adunat toți conducătorii preoților , bătrânii și cărturarii .
41014054	Petru L-a urmat de la distanță până în curtea marelui preot . S-a așezat împreună cu gărzile și se încălzea la foc .
41014055	Conducătorii preoților și întregul Sinedriu căutau vreo mărturie împotriva lui Isus , ca să-L condamne la moarte , dar n-au găsit ,
41014056	pentru că , deși mulți dădeau mărturii false împotriva Lui , mărturiile lor nu se potriveau .
41014057	Unii s-au ridicat și au depus împotriva Lui o mărturie falsă , spunând :
41014058	„ Noi L-am auzit zicând : « Eu voi dărâma acest Templu , făcut de mâna omului , și în trei zile voi construi un altul , care nu va fi făcut de mâna omului . » “
41014059	Dar nici măcar în privința aceasta nu se potrivea mărturia lor .
41014060	Marele preot s-a ridicat , în mijloc , și L-a întrebat pe Isus : – Nu răspunzi nimic la ce mărturisesc aceștia împotriva Ta ?
41014061	Dar El tăcea și nu răspundea nimic . Marele preot L-a întrebat din nou : – Ești Tu Cristosul , Fiul Celui Binecuvântat ?
41014062	Isus a răspuns : – Sunt . Și Îl veți vedea pe Fiul Omului șezând la dreapta Puterii și venind cu norii cerului !
41014063	Atunci marele preot și-a sfâșiat hainele și a zis : – Ce nevoie mai avem de martori ? !
41014064	Ați auzit blasfemia ! Ce părere aveți ? Toți L-au condamnat considerând că este vinovat și vrednic de moarte .
41014065	Unii au început să-L scuipe , să-I acopere fața , să-L lovească și să-I zică : „ Profețește ! “ , iar gărzile L-au luat la palme .
41014066	În timp ce Petru se afla jos , în curte , a venit una dintre slujnicele marelui preot
41014067	și când l-a văzut pe Petru încălzindu-se la foc , s-a uitat la el și a zis : – Și tu erai cu Isus nazarineanul !
41014068	Însă el s-a lepădat zicând : – Nu știu , nici nu înțeleg despre ce vorbești ! A ieșit afară , în fața porții , ( și atunci a cântat cocoșul ) .
41014069	Slujnica l-a văzut și a început din nou să le spună celor ce stăteau acolo : „ Acesta este unul dintre ei ! “
41014070	Însă el s-a lepădat din nou . După puțin timp , cei ce stăteau acolo i-au zis din nou lui Petru : – Cu siguranță ești unul dintre ei , căci ești galileean !
41014071	Dar el a început să se blesteme și să jure zicând : – Nu-L cunosc pe acest om despre care vorbiți !
41014072	Și imediat a cântat cocoșul a doua oară . Atunci Petru și-a adus aminte cuvântul pe care i-l spusese Isus : „ Înainte de al doilea cântat al cocoșului te vei lepăda de Mine de trei ori ! “ Și a început să plângă .
41015001	Dis-de-dimineață , conducătorii preoților au ținut imediat sfat împreună cu bătrânii , cărturarii Legii și întreg Sinedriul . L-au legat pe Isus , L-au dus și L-au dat pe mâna lui Pilat .
41015002	Pilat L-a întrebat : – Ești Tu Împăratul iudeilor ? Isus i-a răspuns : – Este așa cum spui .
41015003	Conducătorii preoților Îl acuzau de multe lucruri .
41015004	Pilat L-a întrebat din nou : – Nu răspunzi nimic ? Uite de câte lucruri Te acuză ei !
41015005	Dar , spre mirarea lui Pilat , Isus n-a mai răspuns nimic .
41015006	Pilat le elibera la fiecare sărbătoare un prizonier pe care-l cereau ei .
41015007	Era unul numit Baraba , închis împreună cu răsculații care săvârșiseră o crimă în timpul răscoalei .
41015008	Mulțimea a venit și a început să-i ceară lui Pilat să facă ceea ce făcea de obicei .
41015009	Pilat i-a întrebat : – Vreți să vi-L eliberez pe Împăratul iudeilor ?
41015010	Căci el înțelesese că din invidie Îl dăduseră conducătorii preoților pe mâna lui .
41015011	Însă conducătorii preoților au stârnit mulțimea să ceară să le elibereze mai bine pe Baraba .
41015012	Pilat i-a întrebat iarăși : – Și atunci ce ( doriți ) să fac cu ( Cel pe Care-L numiți ) Împăratul iudeilor ?
41015013	Ei au strigat din nou : – Răstignește-L !
41015014	Pilat i-a întrebat : – Dar ce rău a făcut ? Însă ei strigau și mai tare : – Răstignește-L !
41015015	Și astfel , Pilat , vrând să facă pe placul mulțimii , le-a eliberat pe Baraba , iar pe Isus , după ce a pus să-L biciuiască , L-a dat să fie răstignit .
41015016	Soldații L-au dus în curtea palatului , adică în pretoriu , și au chemat toată cohorta .
41015017	L-au îmbrăcat cu o mantie purpurie , au împletit o coroană de spini și I-au așezat-o pe cap .
41015018	Și au început să-L salute zicând : „ Salutare , Împărate al iudeilor ! “
41015019	Ei Îl loveau peste cap cu o trestie , Îl scuipau și se puneau în genunchi , închinându-I-se .
41015020	După ce și-au bătut joc de El astfel , L-au dezbrăcat de mantia purpurie , L-au îmbrăcat cu hainele Lui și L-au dus afară să-L răstignească .
41015021	Au obligat un trecător , un om care venea de la câmp , și anume pe Simon din Cirena , tatăl lui Alexandru și al lui Rufus , să ducă crucea lui Isus .
41015022	L-au adus la locul numit Golgota , care tradus înseamnă „ Locul Craniului “ .
41015023	I-au dat să bea vin amestecat cu smirnă , dar El nu l-a luat .
41015024	După ce L-au răstignit , și-au împărțit hainele Lui între ei , trăgând la sorți pentru ele , ca să știe cine ce să ia .
41015025	Era ceasul al treilea când L-au răstignit .
41015026	Au pus o inscripție cu următoarea acuzație împotriva Lui : „ Împăratul iudeilor “ .
41015027	Au răstignit cu El și doi tâlhari , unul la dreapta și unul la stânga Lui .
41015028	( Astfel a fost împlinită Scriptura , care zice : „ A fost numărat alături de cei nelegiuiți . “ )
41015029	Cei ce treceau pe acolo Îl insultau , dădeau din cap și ziceau : „ Ha ! Tu , Cel Care dărâmi Templul și-l reconstruiești în trei zile ,
41015030	salvează-Te pe Tine Însuți și dă-Te jos de pe cruce ! “
41015031	Tot așa Îl batjocoreau între ei și conducătorii preoților împreună cu cărturarii , zicând : „ Pe alții i-a salvat , dar pe Sine Însuși nu Se poate salva !
41015032	« Cristosul » ! « Împăratul lui Israel » ! Să se coboare acum de pe cruce , ca să vedem și să credem ! “ Cei care erau răstigniți împreună cu El Îl batjocoreau și ei .
41015033	Când a venit ceasul al șaselea , s-a făcut întuneric peste toată țara până la ceasul al nouălea .
41015034	Și la ceasul al nouălea Isus a strigat cu glas tare : „ Eloi , Eloi , lema sabactani ? “ , care tradus înseamnă „ Dumnezeul Meu , Dumnezeul Meu , de ce M-ai părăsit ? “
41015035	Unii din cei ce stăteau acolo L-au auzit și au zis : „ Iată că-l strigă pe Ilie ! “
41015036	Cineva a alergat și a umplut un burete cu vin acru , l-a pus într-o trestie și I l-a dat să-l bea , zicând : „ Lăsați să vedem dacă va veni Ilie să-L dea jos ! “
41015037	Isus a scos un strigăt puternic și Și-a dat suflarea .
41015038	Atunci draperia Templului a fost despicată în două , de sus până jos .
41015039	Când centurionul care se afla în fața lui Isus a văzut cum Și-a dat suflarea , a zis : „ Într-adevăr , Omul Acesta era Fiul lui Dumnezeu ! “
41015040	Acolo erau și niște femei care priveau de departe . Printre ele erau și Maria Magdalena , Maria – mama lui Iacov cel tânăr și a lui Iose – și Salome ,
41015041	care Îl urmaseră pe Isus și-I slujiseră atunci când se afla în Galileea . Și mai erau încă multe altele care veniseră cu El la Ierusalim .
41015042	Când s-a făcut deja seară , pentru că era Ziua Pregătirii , adică ziua de dinaintea Sabatului ,
41015043	Iosif din Arimateea , un sfetnic distins din Sinedriu , care și el aștepta Împărăția lui Dumnezeu , a îndrăznit să se ducă la Pilat și să-i ceară trupul lui Isus .
41015044	Pilat s-a mirat că murise deja și l-a chemat pe centurion ca să-l întrebe dacă a murit de mult timp .
41015045	El s-a lămurit de la centurion de lucrul aceasta și apoi i-a dăruit lui Iosif trupul lui Isus .
41015046	Iosif a cumpărat o pânză de in , apoi I-a dat jos trupul , L-a înfășurat în pânza de in , L-a pus într-un mormânt săpat în stâncă și a rostogolit o piatră la intrarea mormântului .
41015047	Maria Magdalena și Maria , mama lui Iose , au văzut unde fusese pus .
41016001	După ce a trecut Sabatul , Maria Magdalena , Maria – mama lui Iacov – și Salome au cumpărat miresme , ca să se ducă să-L ungă .
41016002	Și , în prima zi după Sabat , foarte de dimineață , în timp ce răsărea soarele , s-au dus la mormânt .
41016003	Ele își ziceau una către alta : „ Cine ne va rostogoli piatra de la intrarea mormântului ? “
41016004	Însă când s-au uitat , au văzut că piatra , care era foarte mare , fusese rostogolită .
41016005	Intrând în mormânt , au văzut un tânăr îmbrăcat într-o robă albă , șezând în partea dreaptă , și s-au speriat .
41016006	Însă el le-a zis : „ Nu vă speriați ! Voi Îl căutați pe Isus din Nazaret , Cel Care a fost răstignit ! A fost înviat ; nu este aici ! Iată locul unde-L puseseră !
41016007	Dar duceți-vă și spuneți-le ucenicilor Lui și lui Petru că El merge înaintea voastră în Galileea ! Acolo Îl veți vedea , așa cum v-a spus ! “
41016008	Ele au ieșit afară și au fugit de la mormânt , căci erau cuprinse de tremur și de uimire . Și n-au spus nimănui nimic , fiindcă se temeau .
41016009	( Când Isus a înviat , în dimineața primei zile de după Sabat , S-a arătat mai întâi Mariei Magdalena , din care scosese șapte demoni .
41016010	Ea s-a dus și i-a anunțat pe cei ce fuseseră împreună cu El , care se tânguiau și plângeau .
41016011	Dar când aceștia au auzit că trăiește și că fusese văzut de ea , n-au crezut .
41016012	După aceea , în timp ce doi dintre ei se duceau pe jos la câmp , li S-a arătat sub o altă înfățișare .
41016013	Aceștia s-au dus și i-au anunțat pe ceilalți , dar nici pe ei nu i-au crezut .
41016014	Mai târziu , li S-a arătat celor unsprezece , în timp ce stăteau la masă . El i-a mustrat pentru necredința și pentru inima lor împietrită , fiindcă nu i-au crezut pe cei care L-au văzut înviat .
41016015	Apoi le-a zis : „ Duceți-vă în toată lumea și vestiți Evanghelia la orice făptură !
41016016	Cel care va crede și va fi botezat , va fi mântuit , dar cel care nu va crede , va fi condamnat .
41016017	Semnele care-i vor însoți pe cei care cred sunt următoarele : în Numele Meu vor scoate demoni , vor vorbi în limbi noi ,
41016018	vor lua în mâini șerpi , iar dacă vor bea ceva aducător de moarte nu-i va vătăma deloc . De asemenea , își vor pune mâinile peste cei bolnavi , iar aceștia se vor face bine . “
41016019	După ce le-a vorbit , Domnul Isus a fost luat în cer și S-a așezat la dreapta lui Dumnezeu .
41016020	Ei s-au dus și au vestit pretutindeni , iar Domnul lucra împreună cu ei și confirma Cuvântul prin semnele care-l însoțeau . )
42001001	Fiindcă mulți au încercat să alcătuiască o istorisire amănunțită despre lucrurile care s-au împlinit printre noi ,
42001002	așa cum ni le-au încredințat cei ce au fost de la început martori oculari și care au ajuns slujitori ai Cuvântului ,
42001003	am decis și eu , după ce am cercetat cu atenție toate lucrurile de la început , să ți le scriu în ordine , prea alesule Teofilus ,
42001004	ca să ajungi astfel să cunoști întocmai temeinicia lucrurilor despre care ai fost învățat .
42001005	În zilele lui Irod , regele Iudeii , era un preot pe nume Zaharia , din ceata preoțească a lui Abia . Soția lui era dintre fiicele lui Aaron și se numea Elisabeta .
42001006	Amândoi erau drepți înaintea lui Dumnezeu , trăind fără vină , potrivit cu toate poruncile și rânduielile Domnului .
42001007	Dar nu aveau nici un copil , fiindcă Elisabeta era stearpă și amândoi erau acum înaintați în vârstă .
42001008	Într-o zi , în timp ce Zaharia era de slujbă , pentru că venise rândul cetei lui să slujească înaintea lui Dumnezeu ,
42001009	a ieșit la sorți , după obiceiul preoției , să intre în Templul Domnului ca să tămâieze .
42001010	La ora tămâierii , toată mulțimea poporului se ruga afară .
42001011	Atunci i s-a arătat un înger al Domnului , stând în picioare la dreapta altarului tămâierii .
42001012	Când l-a văzut , Zaharia s-a tulburat și l-a cuprins frica .
42001013	Dar îngerul i-a zis : – Nu te teme , Zaharia , fiindcă rugăciunea ta a fost ascultată . Soția ta , Elisabeta , îți va naște un fiu și îi vei pune numele Ioan .
42001014	El va fi bucuria și veselia ta și mulți se vor bucura de nașterea lui ,
42001015	căci el va fi mare înaintea Domnului . Nu va bea niciodată vin , nici băutură tare și va fi umplut de Duhul Sfânt încă din pântecele mamei lui .
42001016	El îi va întoarce pe mulți israeliți la Domnul , Dumnezeul lor .
42001017	Va merge înaintea Lui , în duhul și puterea lui Ilie , ca să întoarcă inimile taților spre copii și pe cei neascultători la înțelepciunea celor drepți , ca să pregătească Domnului un popor care să fie gata pentru El .
42001018	Zaharia l-a întrebat pe înger : – După ce voi cunoaște lucrul acesta ? Căci eu sunt bătrân , iar soția mea este înaintată în vârstă !
42001019	Îngerul i-a răspuns : – Eu sunt Gabriel , cel care stă în prezența lui Dumnezeu , și am fost trimis să vorbesc cu tine și să-ți aduc aceste vești bune .
42001020	Iată că vei fi mut și nu vei mai putea vorbi până în ziua când se vor întâmpla aceste lucruri , pentru că n-ai crezut cuvintele mele , care se vor împlini la vremea lor .
42001021	Oamenii îl așteptau pe Zaharia și se mirau de întârzierea lui în Templu .
42001022	Când a ieșit , nu putea să le vorbească , astfel că ei au înțeles că avusese o vedenie în Templu . El a continuat să le facă semne și să rămână mai departe mut .
42001023	Când i s-au terminat zilele de slujire , s-a dus acasă .
42001024	După un timp , Elisabeta , soția lui , a rămas însărcinată . Ea s-a ținut ascunsă timp de cinci luni , zicând :
42001025	„ Iată ce mi-a făcut Domnul atunci când a privit spre mine , înlăturându-mi disprețul pe care l-am îndurat între oameni ! “
42001026	În luna a șasea , îngerul Gabriel a fost trimis de Dumnezeu într-o cetate din Galileea , numită Nazaret ,
42001027	la o fecioară logodită cu un bărbat al cărui nume era Iosif , din casa lui David . Numele fecioarei era Maria .
42001028	Îngerul a intrat la ea și i-a zis : – Plecăciune , ție căreia ți s-a arătat bunăvoință ! Domnul este cu tine ! ( Binecuvântată ești tu între femei ! )
42001029	Ea a fost foarte tulburată de mesajul îngerului și se gândea ce ar putea să însemne salutul acesta .
42001030	Îngerul i-a zis : – Nu te teme , Maria , pentru că ai găsit har din partea lui Dumnezeu !
42001031	Iată că vei rămâne însărcinată și vei naște un Fiu , Căruia Îi vei pune numele Isus .
42001032	El va fi mare și va fi numit „ Fiul Celui Preaînalt “ , iar Domnul Dumnezeu Îi va da tronul strămoșului Său , David .
42001033	Va împărăți peste casa lui Iacov în veci și Împărăția Lui nu va avea sfârșit !
42001034	Maria l-a întrebat pe înger : – Cum se va întâmpla lucrul acesta de vreme ce eu nu știu de bărbat ?
42001035	Îngerul i-a răspuns : – Duhul Sfânt Se va coborî peste tine și puterea Celui Preaînalt te va umbri ! De aceea Sfântul Care se va naște va fi numit „ Fiul lui Dumnezeu “ .
42001036	Iată că Elisabeta , ruda ta , a conceput și ea un fiu , la bătrânețe ; și ea , care era numită stearpă , este acum în luna a șasea !
42001037	Căci nimic nu este imposibil cu Dumnezeu .
42001038	Maria a zis : – Iată-mă , sunt sclava Domnului ! Facă-mi-se după cuvântul tău ! Și îngerul a plecat de la ea .
42001039	În zilele acelea , Maria s-a sculat și s-a dus în grabă spre regiunea muntoasă , într-o cetate a lui Iuda .
42001040	Ea a intrat în casa lui Zaharia și a salutat-o pe Elisabeta .
42001041	Când Elisabeta a auzit salutul Mariei , copilul a săltat în pântecele ei , și Elisabeta a fost umplută de Duhul Sfânt .
42001042	Ea a exclamat cu glas tare : „ Binecuvântată ești tu între femei și binecuvântat este rodul pântecelui tău !
42001043	Cum de mi-a fost dat să vină la mine mama Domnului meu ? !
42001044	Căci iată , de îndată ce am auzit salutul tău , mi-a săltat copilul în pântece de bucurie !
42001045	Ferice de cea care a crezut că vor fi împlinite lucrurile care i-au fost spuse de Domnul ! “
42001046	Maria a zis : „ Sufletul meu Îl preamărește pe Domnul
42001047	și mi se bucură nespus duhul în Dumnezeu , Mântuitorul meu ,
42001048	pentru că a privit la starea smerită a sclavei Sale ! Iată că de acum încolo , toate generațiile mă vor considera fericită
42001049	pentru că Cel Atotputernic a făcut lucruri mari pentru mine ! Numele Lui este sfânt !
42001050	Îndurarea Lui ține din generație în generație față de cei ce se tem de El !
42001051	El a înfăptuit o minune prin brațul Lui ; i-a împrăștiat pe cei mândri în cugetul inimii lor .
42001052	I-a dat jos pe cei puternici de pe tronurile lor și i-a înălțat pe cei smeriți .
42001053	Pe cei flămânzi i-a săturat cu bunătăți , iar pe cei bogați i-a dat afară cu mâinile goale .
42001054	El l-a ajutat pe Israel , slujitorul Său , amintindu-Și de îndurarea Sa ,
42001055	așa cum le spusese strămoșilor noștri , lui Avraam și seminței lui , în veci ! “
42001056	Maria a rămas împreună cu Elisabeta în jur de trei luni și apoi s-a întors acasă .
42001057	Când i s-a împlinit vremea să nască , Elisabeta a născut un băiat .
42001058	Vecinii și rudele au auzit că Domnul Și-a arătat marea îndurare față de ea și s-au bucurat împreună cu ea .
42001059	În ziua a opta , au venit să circumcidă copilul . Voiau să-i pună numele Zaharia , după numele tatălui său ,
42001060	dar mama lui a zis : „ Nu , ci îl va chema Ioan ! “
42001061	Ei i-au zis : „ Nu este nimeni între rudele tale care să poarte acest nume ! “
42001062	Și îi făceau semne tatălui copilului , ca să știe ce nume dorește să-i dea .
42001063	El a cerut o tăbliță și a scris : „ Numele lui este Ioan . “ Și toți s-au minunat .
42001064	Imediat i-a fost deschisă gura , i-a fost dezlegată limba și a început să vorbească , binecuvântându-L pe Dumnezeu .
42001065	Pe toți vecinii lor i-a cuprins frica și în întreaga regiune muntoasă a Iudeii se vorbea despre toate aceste lucruri .
42001066	Toți cei ce le auzeau , le păstrau în inima lor , spunând : „ Oare ce va deveni acest copil ? “ Căci mâna Domnului era cu el .
42001067	Zaharia , tatăl lui , a fost umplut de Duhul Sfânt și a profețit astfel :
42001068	„ Binecuvântat să fie Domnul , Dumnezeul lui Israel , pentru că a venit în ajutor și Și-a răscumpărat poporul !
42001069	El ne-a ridicat un corn al mântuirii în casa slujitorului Său David ,
42001070	așa cum a spus prin gura sfinților Săi profeți din vechime ,
42001071	și ne-a adus izbăvire de dușmanii noștri și din mâinile celor ce ne urăsc .
42001072	El Își arată astfel îndurarea față de strămoșii noștri și Își aduce aminte de legământul Lui cel sfânt ,
42001073	de jurământul pe care i l-a făcut lui Avraam , tatăl nostru , potrivit căruia , ne va da voie ,
42001074	izbăviți fiind din mâna dușmanilor noștri , să-I slujim fără teamă ,
42001075	în sfințenie și dreptate înaintea Lui , în toate zilele noastre .
42001076	Iar tu , copile , vei fi numit profet al Celui Preaînalt ! Căci vei merge înaintea Domnului ca să pregătești căile Lui ,
42001077	să dai poporului Său cunoștința mântuirii , prin iertarea păcatelor lui ,
42001078	datorită îndurării nemărginite a Dumnezeului nostru , în urma căreia va veni în ajutorul nostru Soarele din înălțime ,
42001079	ca să strălucească peste cei aflați în întuneric și în umbra morții , ca să ne călăuzească picioarele pe calea păcii . “
42001080	Copilul creștea și se întărea în duh . El a stat în locuri pustii până în ziua apariției lui în poporul Israel .
42002001	În zilele acelea , a ieșit un decret de la Cezar Augustus să se înscrie toată lumea .
42002002	Acest recensământ s-a făcut pentru prima oară în timp ce în Siria era guvernator Quirinius .
42002003	Toți se duceau să se înscrie , fiecare în cetatea lui .
42002004	Iosif a plecat și el din Galileea , din cetatea Nazaret , înspre Iudeea , în cetatea lui David , numită Betleem , pentru că era din casa și spița lui David ,
42002005	ca să se înscrie împreună cu Maria , logodnica lui , care era însărcinată .
42002006	În timp ce se aflau acolo , s-a împlinit vremea ca ea să nască .
42002007	Și L-a născut pe Fiul ei cel întâi născut . Ea L-a înfășat și L-a culcat într-o iesle , pentru că în odaia de găzduire nu era loc pentru ei .
42002008	În ținutul acela erau niște păstori care rămăseseră afară , pe câmp , și stăteau de pază în timpul nopții în jurul turmei lor .
42002009	Un înger al Domnului a apărut înaintea lor și slava Domnului a strălucit în jurul lor . Ei s-au speriat foarte tare .
42002010	Îngerul le-a zis : „ Nu vă temeți , pentru că iată , vă aduc o veste bună , care va fi o mare bucurie pentru tot poporul :
42002011	astăzi , în cetatea lui David , vi s-a născut un Mântuitor , Care este Cristos , Domnul !
42002012	Iată care va fi semnul pentru voi : veți găsi un Copil nou-născut , înfășat și culcat într-o iesle . “
42002013	Și deodată , împreună cu îngerul s-a unit o mulțime de oaste cerească , lăudându-L pe Dumnezeu și zicând :
42002014	„ Slavă lui Dumnezeu în înălțimi și pace pe pământ , între oamenii peste care se odihnește bunăvoința Lui ! “
42002015	După ce îngerii s-au întors de la ei în ceruri , păstorii și-au zis unii altora : „ Să mergem acum la Betleem și să vedem lucrul acesta care s-a întâmplat și pe care Domnul ni l-a făcut cunoscut ! “
42002016	S-au dus repede și i-au găsit pe Maria , pe Iosif și Copilul culcat în iesle .
42002017	Când i-au văzut , le-au făcut cunoscut ceea ce li se spusese despre Acest Copil .
42002018	Toți cei ce i-au auzit , s-au mirat de ceea ce le-au spus păstorii .
42002019	Maria , însă , păstra toate aceste cuvinte și cugeta la ele în inima ei .
42002020	Apoi păstorii s-au întors slăvindu-L și lăudându-L pe Dumnezeu pentru toate lucrurile pe care le-au auzit și le-au văzut și care erau întocmai cum li se spusese .
42002021	Când a venit ziua a opta , în care Copilul trebuia circumcis , I-au pus numele Isus , nume pe care îl spusese îngerul înainte ca El să fi fost conceput în pântece .
42002022	Și când s-au împlinit zilele pentru curățirea lor , poruncită în Legea lui Moise , L-au dus la Ierusalim ca să-L înfățișeze înaintea Domnului ,
42002023	așa cum este scris în Legea Domnului : „ Orice întâi născut , care este băiat , să fie pus deoparte pentru Domnul “ ,
42002024	și ca să aducă jertfă , așa cum este spus în Legea Domnului : „ O pereche de turturele sau doi pui de porumbel . “
42002025	Și iată că în Ierusalim era un om pe care-l chema Simeon . Acest om era drept și evlavios . El aștepta mângâierea lui Israel și Duhul Sfânt era peste el .
42002026	Duhul Sfânt îi făcuse cunoscut că nu va vedea moartea înainte de a-L vedea pe Cristosul Domnului .
42002027	Călăuzit de Duhul , el a venit în Templu . Când părinții L-au adus înăuntru pe Copilul Isus , ca să împlinească cu privire la El obiceiul Legii ,
42002028	Simeon L-a luat în brațe , L-a binecuvântat pe Dumnezeu și a zis :
42002029	„ Acum , Stăpâne , eliberează-l pe robul Tău în pace , după cuvântul Tău ,
42002030	căci ochii mei au văzut mântuirea Ta ,
42002031	pe care ai pregătit-o să fie înaintea tuturor popoarelor
42002032	o lumină care să slujească celorlalte neamuri drept revelație , iar poporului Tău , Israel , drept glorie ! “
42002033	Tatăl și mama lui Isus se mirau de ceea ce se spunea despre El .
42002034	Simeon i-a binecuvântat și i-a zis Mariei , mama lui Isus : „ Iată , Copilul Acesta este rânduit pentru căderea și ridicarea multora în Israel și pentru a fi un semn care va stârni împotrivire ,
42002035	ca astfel să fie descoperite gândurile din multe inimi . Și o sabie va străpunge chiar sufletul tău ! “
42002036	Mai era și o profetesă , pe nume Ana , fata lui Fanuel , din seminția lui Așer . Aceasta era foarte înaintată în vârstă . Ea trăise împreună cu soțul ei timp de șapte ani după fecioria ei
42002037	și apoi , ca văduvă , ajunsese la optzeci și patru de ani . Ea nu se îndepărta de la Templu , slujind zi și noapte prin post și rugăciune .
42002038	A venit acolo chiar în ceasul acela și a început să-I mulțumească lui Dumnezeu și să le vorbească despre El tuturor celor ce așteptau răscumpărarea Ierusalimului .
42002039	După ce au împlinit toate lucrurile poruncite în Legea Domnului , s-au întors în Galileea , în cetatea lor , Nazaret .
42002040	Copilul creștea , se întărea și era umplut cu înțelepciune , iar harul lui Dumnezeu era peste El .
42002041	În fiecare an , părinții Lui se duceau la Ierusalim , la Sărbătoarea Paștelui .
42002042	Când era El la vârsta de doisprezece ani , s-au dus la sărbătoare , potrivit obiceiului .
42002043	După ce au trecut zilele sărbătorii , la întoarcere , Copilul Isus a rămas în urmă în Ierusalim . Părinții Lui n-au știut lucrul acesta .
42002044	Ei au crezut că se află undeva în caravană și au mers așa cale de o zi . Apoi au început să-L caute printre rude și cunoștințe ,
42002045	dar nu L-au găsit , așa că s-au întors la Ierusalim să-L caute .
42002046	După trei zile , L-au găsit în Templu , șezând în mijlocul învățătorilor , ascultându-i și punându-le întrebări .
42002047	Toți cei care-L auzeau erau uimiți de priceperea și de răspunsurile Lui .
42002048	Când L-au văzut , părinții Lui au rămas înmărmuriți . Mama Lui i-a zis : – Copile , de ce ne-ai făcut aceasta ? Iată că tatăl Tău și cu mine Te-am căutat cu îngrijorare !
42002049	El le-a răspuns : – De ce M-ați căutat ? Nu știați că trebuie să fiu în Casa Tatălui Meu ?
42002050	Ei n-au înțeles ceea ce le-a zis El .
42002051	Apoi S-a coborât împreună cu ei , a venit în Nazaret și le era supus . Mama Lui păstra toate aceste lucruri în inima ei .
42002052	Isus creștea în înțelepciune , în statură și Îi era tot mai plăcut lui Dumnezeu și oamenilor .
42003001	În anul al cincisprezecelea al domniei lui Tiberiu Cezar , pe când Ponțiu Pilat era guvernator al Iudeii , Irod era tetrarh al Galileii , Filip , fratele lui , era tetrarh al ținutului Ituriei și Trahonitei , iar Lisanias era tetrarh al Abilenei ,
42003002	în timpul marilor preoți Ana și Caiafa , Cuvântul lui Dumnezeu a venit la Ioan , fiul lui Zaharia , în pustie .
42003003	Ioan s-a dus în întreaga vecinătate a Iordanului și a început să predice botezul pocăinței spre iertarea păcatelor ,
42003004	așa cum este scris în cartea cuvintelor profetului Isaia : „ Un glas strigă în pustie : « Pregătiți calea Domnului , neteziți-I cărările !
42003005	Orice vale va fi astupată și orice munte și deal va fi aplecat ; căile strâmbe vor fi îndreptate , iar locurile pietroase vor fi netezite .
42003006	Și orice făptură va vedea mântuirea lui Dumnezeu ! “
42003007	Atunci Ioan le-a spus mulțimilor care veneau să fie botezate de el : – Pui de vipere , cine v-a arătat cum să fugiți de pedeapsa care vine ? !
42003008	Faceți roade vrednice de pocăința voastră ! Să nu începeți să ziceți în voi înșivă : „ Îl avem ca tată pe Avraam ! “ , căci vă spun că Dumnezeu poate să ridice urmași ai lui Avraam chiar și din pietrele acestea !
42003009	Toporul este pus deja la rădăcina copacilor ! Prin urmare , orice pom care nu face roade bune este tăiat și aruncat în foc .
42003010	– Dar atunci ce să facem ? l-au întrebat mulțimile .
42003011	El le-a răspuns : – Cel care are două tunici să le împartă cu cel care n-are nici una , iar cel care are de mâncare să facă la fel !
42003012	Au venit și niște colectori de taxe să fie botezați și l-au întrebat : – Învățătorule , noi ce să facem ?
42003013	El le-a răspuns : – Să nu strângeți mai mult decât v-a fost poruncit să luați !
42003014	Niște soldați l-au întrebat și ei : – Dar noi ce să facem ? El le-a răspuns : – Să nu stoarceți cu forța bani de la nimeni și să nu aduceți acuzații false împotriva nimănui ; fiți mulțumiți cu salariile voastre !
42003015	Pentru că poporul era în așteptare și toți se întrebau în inimile lor , cu privire la Ioan , dacă nu cumva este el Cristosul ,
42003016	Ioan le-a spus tuturor : „ Eu vă botez cu apă , dar vine Cel Ce este mai puternic decât mine , Căruia eu nu sunt vrednic să-I dezleg cureaua sandalelor ! El vă va boteza cu Duhul Sfânt și cu foc .
42003017	El Își are în mână furca de treierat ca să-Și curețe aria de treierat și să-Și strângă grâul în hambar ; pleava însă o va arde într-un foc care nu se stinge . “
42003018	Și , prin multe alte îndemnuri , el vestea poporului Evanghelia .
42003019	Însă tetrarhul Irod , care era mustrat de Ioan din cauza Irodiadei , soția fratelui său , și din cauza tuturor lucrurilor rele pe care le săvârșise ,
42003020	a mai adăugat la ele și pe acela că l-a închis pe Ioan în închisoare .
42003021	După ce a fost botezat întregul popor , a fost botezat și Isus . Și , în timp ce se ruga , cerul a fost deschis
42003022	și Duhul Sfânt S-a coborât peste El în formă trupească , ca un porumbel . Și din cer s-a auzit un glas care zicea : „ Tu ești Fiul Meu preaiubit ; în Tine Îmi găsesc plăcerea ! “
42003023	Isus avea în jur de treizeci de ani când Și-a început lucrarea și era , după cum se credea , fiul lui Iosif , fiul lui Eli ,
42003024	fiul lui Mattat , fiul lui Levi , fiul lui Melchi , fiul lui Ianai , fiul lui Iosif ,
42003025	fiul lui Matatia , fiul lui Amos , fiul lui Naum , fiul lui Esli , fiul lui Nagai ,
42003026	fiul lui Maat , fiul lui Matatia , fiul lui Semein , fiul lui Ioseh , fiul lui Ioda ,
42003027	fiul lui Iohanan , fiul lui Resa , fiul lui Zerub-Babel , fiul lui Șealtiel , fiul lui Neri ,
42003028	fiul lui Melchi , fiul lui Addi , fiul lui Cosam , fiul lui Elmadam , fiul lui Er ,
42003029	fiul lui Iosua , fiul lui Eliezer , fiul lui Iorim , fiul lui Mattat , fiul lui Levi ,
42003030	fiul lui Simeon , fiul lui Iuda , fiul lui Iosif , fiul lui Ionam , fiul lui Eliachim ,
42003031	fiul lui Melea , fiul lui Menna , fiul lui Mattata , fiul lui Natan , fiul lui David ,
42003032	fiul lui Ișai , fiul lui Obed , fiul lui Boaz , fiul lui Salmon , fiul lui Nahșon ,
42003033	fiul lui Aminadab , fiul lui Ram , fiul lui Hețron , fiul lui Pereț , fiul lui Iuda ,
42003034	fiul lui Iacov , fiul lui Isaac , fiul lui Avraam , fiul lui Terah , fiul lui Nahor ,
42003035	fiul lui Serug , fiul lui Reu , fiul lui Peleg , fiul lui Eber , fiul lui Șelah ,
42003036	fiul lui Cainan , fiul lui Arpahșad , fiul lui Sem , fiul lui Noe , fiul lui Lameh ,
42003037	fiul lui Metuselah , fiul lui Enoh , fiul lui Iared , fiul lui Mahalalel , fiul lui Chenan ,
42003038	fiul lui Enoș , fiul lui Set , fiul lui Adam , fiul lui Dumnezeu .
42004001	Plin de Duhul Sfânt , Isus S-a întors de la Iordan și a fost dus de Duhul în pustie ,
42004002	fiind ispitit de diavol timp de patruzeci de zile . N-a mâncat nimic în zilele acelea , iar la sfârșitul lor a flămânzit .
42004003	Diavolul I-a zis : – Dacă ești Fiul lui Dumnezeu , poruncește acestei pietre să devină pâine !
42004004	Însă Isus i-a răspuns : – Este scris : „ Omul nu trăiește numai cu pâine , ( ci cu orice cuvânt de la Dumnezeu ! ) “
42004005	Atunci diavolul L-a dus sus , într-un loc înalt , și I-a arătat într-o clipă toate regatele lumii .
42004006	Apoi I-a zis : – Ție Îți voi da autoritatea tuturor acestora și gloria lor , căci mie mi-a fost dată , iar eu o dau cui vreau .
42004007	Deci , dacă te închini înaintea mea , toată va fi a Ta !
42004008	Isus i-a răspuns : – Este scris : „ Domnului , Dumnezeul tău , să I te închini și numai Lui să-I slujești ! “
42004009	Apoi L-a dus la Ierusalim , L-a pus să stea pe streașina Templului și I-a zis : – Dacă ești Fiul lui Dumnezeu , aruncă-Te jos de aici ,
42004010	căci este scris : „ El va da porunci îngerilor Săi cu privire la Tine , ca să Te păzească ! “
42004011	și „ Ei Te vor purta pe brațele lor , ca nu cumva să-Ți lovești piciorul de vreo piatră ! “
42004012	Isus i-a răspuns : – S-a zis : „ Să nu-L ispitești pe Domnul , Dumnezeul tău ! “
42004013	După ce L-a ispitit în toate felurile , diavolul a plecat de la El până la o vreme anume .
42004014	Isus S-a întors în Galileea , în puterea Duhului Sfânt . Și vestea despre El s-a răspândit prin toată regiunea dimprejur .
42004015	El dădea învățătură în sinagogile lor și era lăudat de toți .
42004016	A venit în Nazaret , unde fusese crescut , și , după obiceiul Său , a intrat în sinagogă în ziua de Sabat și S-a ridicat să citească .
42004017	I s-a dat sulul profetului Isaia . Când a desfășurat sulul , a găsit locul unde era scris :
42004018	„ Duhul Domnului este peste Mine , căci El M-a uns ca să aduc celor sărmani vestea bună . El M-a trimis să vestesc celor captivi eliberarea și orbilor – căpătarea vederii , să-i eliberez pe cei asupriți
42004019	și să vestesc anul de îndurare al Domnului ! “
42004020	Apoi a înfășurat sulul la loc , i l-a dat înapoi slujitorului și S-a așezat . Ochii tuturor celor din sinagogă erau ațintiți asupra Lui .
42004021	El a început să le vorbească astfel : „ Astăzi a fost împlinit acest pasaj din Scriptură în auzul urechilor voastre . “
42004022	Toți Îl vorbeau de bine , se mirau de cuvintele pline de har care ieșeau din gura Lui și se întrebau : „ Oare nu este Acesta fiul lui Iosif ? “
42004023	El le-a zis : „ Fără îndoială , Îmi veți spune proverbul acesta : « Doctore , vindecă-te pe tine însuți ! Fă și aici , în patria Ta , tot ceea ce am auzit că s-a întâmplat în Capernaum ! »
42004024	Dar adevărat vă spun , a mai zis El , că nici un profet nu este acceptat în patria lui !
42004025	Vă spun adevărul : în zilele lui Ilie , atunci când a fost încuiat cerul timp de trei ani și șase luni și a fost o mare foamete în toată țara , erau multe văduve în Israel ,
42004026	dar Ilie n-a fost trimis la nici una dintre ele , decât la o văduvă din Sarepta Sidonului .
42004027	Și pe vremea profetului Elisei erau mulți leproși în Israel , dar nici unul dintre ei n-a fost curățit , decât sirianul Naaman . “
42004028	Când au auzit aceste cuvinte , toți cei din sinagogă s-au umplut de mânie .
42004029	S-au ridicat , L-au scos în afara cetății și L-au dus până pe sprânceana muntelui , pe care era construită cetatea lor , ca să-L arunce jos .
42004030	Însă El a trecut prin mijlocul lor și a plecat .
42004031	S-a dus în Capernaum , o cetate din Galileea , și , în ziua de Sabat , a început să dea învățătură .
42004032	Oamenii se mirau de învățătura Lui , întrucât cuvântul Lui avea autoritate .
42004033	În sinagogă era un om care avea un duh de demon necurat . El a strigat cu glas tare :
42004034	– Ha ! Ce avem noi de-a face cu Tine , Isuse din Nazaret ? Ai venit să ne distrugi ? Știu Cine ești : Sfântul lui Dumnezeu !
42004035	Isus l-a mustrat zicându-i : – Taci și ieși afară din el ! Demonul l-a aruncat la pământ în mijlocul lor și a ieșit din el fără să-i facă vreun rău .
42004036	Toți au fost cuprinși de uimire și se întrebau unii pe alții : „ Ce înseamnă învățătura aceasta ? El poruncește cu autoritate și cu putere duhurilor necurate , iar ele ies afară ! “
42004037	Și I s-a dus vestea în orice loc din regiune .
42004038	S-a ridicat și , după ce a ieșit din sinagogă , S-a dus acasă la Simon . Soacra lui Simon era cuprinsă de febră mare și ei L-au rugat pentru ea .
42004039	El S-a aplecat asupra ei , a mustrat febra , și febra a lăsat-o , iar ea s-a ridicat imediat și a început să le slujească .
42004040	După apusul soarelui , toți cei care aveau bolnavi de diferite boli i-au adus la Isus , iar El Și-a pus mâinile peste fiecare dintre ei și i-a vindecat .
42004041	De asemenea , din mulți ieșeau demoni , care strigau și ziceau : „ Tu ești Fiul lui Dumnezeu ! “ El îi certa și nu le dădea voie să vorbească , pentru că ei știau că El este Cristosul .
42004042	Când se crăpa de ziuă , Isus a ieșit și S-a dus într-un loc pustiu . Mulțimile au început să-L caute și au ajuns până la El . Ei încercau să-L oprească , ca să nu plece de la ei ,
42004043	însă El le-a zis : „ Trebuie să predic și în alte cetăți Evanghelia Împărăției lui Dumnezeu , căci pentru aceasta am fost trimis . “
42004044	Și a continuat să predice în sinagogile din Iudeea .
42005001	Într-o zi , în timp ce se afla lângă lacul Ghenezaret și mulțimea se înghesuia în jurul Lui ca să asculte Cuvântul lui Dumnezeu ,
42005002	Isus a văzut două bărci trase la marginea lacului ; pescarii coborâseră din ele și-și spălau năvoadele .
42005003	S-a suit într-una dintre bărci , care era a lui Simon , și l-a rugat s-o depărteze puțin de la țărm . Apoi S-a așezat și , din barcă , a început să dea învățătură mulțimilor .
42005004	Când a terminat de vorbit , i-a zis lui Simon : – Depărtează barca la apă adâncă și aruncați-vă năvoadele pentru pescuit !
42005005	Simon I-a răspuns : – Stăpâne , toată noaptea ne-am trudit , dar n-am prins nimic . Totuși , la cuvântul Tău , voi arunca năvoadele !
42005006	Au făcut așa și au prins atât de mulți pești , încât năvoadele începuseră să li se rupă .
42005007	Le-au făcut semn confraților lor din cealaltă barcă , să vină să-i ajute . Aceștia au venit și au umplut amândouă bărcile cu pește , până acolo încât erau să se scufunde .
42005008	Când Simon Petru a văzut ce s-a întâmplat , a căzut la genunchii lui Isus și I-a zis : – Doamne , pleacă de la mine , pentru că sunt un om păcătos !
42005009	Căci atât el , cât și cei ce erau împreună cu el fuseseră cuprinși de uimire din pricina pescuitului care avusese loc .
42005010	La fel erau și Iacov și Ioan , fiii lui Zebedei , confrații lui Simon . Isus i-a răspuns lui Simon : – Nu te teme ! De acum înainte vei fi pescar de oameni !
42005011	După ce au adus bărcile la țărm , au lăsat totul și L-au urmat .
42005012	În timp ce Isus era într-una dintre cetăți , se afla acolo și un om plin de lepră . Când L-a văzut pe Isus , a căzut la pământ înaintea Lui și L-a rugat zicând : – Doamne , dacă vrei , poți să mă curățești !
42005013	Isus a întins mâna , l-a atins și a zis : – Da , vreau . Fii curățit ! Și imediat lepra s-a depărtat de la el .
42005014	Isus i-a poruncit : – Să nu spui nimănui , ci du-te , arată-te preotului și adu o jertfă pentru curățirea ta , așa cum a poruncit Moise , ca mărturie pentru ei .
42005015	Dar vestea despre El se răspândea tot mai mult , astfel că mulțimi mari de oameni se adunau să-L asculte și să fie vindecați de neputințele lor .
42005016	El însă se retrăgea în locuri pustii și se ruga .
42005017	Într-una din zile , în timp ce El dădea învățătură , erau acolo și niște farisei și cărturari , care veniseră de prin toate satele Galileii și ale Iudeii și din Ierusalim . Puterea Domnului era cu El , ca să vindece .
42005018	Și iată că niște oameni aduceau pe pat un om care era paralizat . Ei încercau să intre cu el , ca să-l pună înaintea lui Isus .
42005019	Dar fiindcă n-au găsit cum să-l aducă înăuntru din cauza mulțimii , s-au suit pe acoperișul casei și l-au coborât cu patul printre cărămizi , în mijlocul mulțimii , înaintea lui Isus .
42005020	Când le-a văzut Isus credința , a zis : „ Omule , păcatele îți sunt iertate ! “
42005021	Cărturarii și fariseii au început să-și zică : „ Cine este Acesta Care rostește blasfemii ? Cine poate ierta păcatele decât numai Dumnezeu ? ! “
42005022	Isus însă , cunoscându-le gândurile , le-a zis : „ De ce gândiți astfel în inimile voastre ?
42005023	Ce este mai ușor , a spune : « Păcatele îți sunt iertate ! » , sau a spune : « Ridică-te și umblă ! » ?
42005024	Dar ca să știți că Fiul Omului are pe pământ autoritatea de a ierta păcatele . . . “ , și atunci i-a zis omului care era paralizat : „ Ție îți spun : ridică-te , ia-ți patul și du-te acasă ! “
42005025	Și deodată el s-a ridicat înaintea lor , și-a luat patul pe care zăcuse și s-a dus acasă , slăvindu-L pe Dumnezeu .
42005026	Pe toți i-a cuprins uimirea și Îl slăveau pe Dumnezeu . S-au umplut de teamă și au zis : „ Astăzi am văzut lucruri nemaipomenite ! “
42005027	După toate acestea , El a ieșit afară . Isus a văzut un colector de taxe , pe nume Levi , șezând la masa unde se colectau taxele și i-a zis : „ Urmează-Mă ! “
42005028	El a lăsat totul , s-a ridicat și L-a urmat .
42005029	Apoi Levi a dat acasă la el un ospăț mare pentru Isus . Și o mare mulțime de colectori de taxe și de alți oaspeți stăteau la masă împreună cu ei .
42005030	Fariseii și cărturarii murmurau împotriva ucenicilor Lui și ziceau : „ De ce mâncați și beți împreună cu colectorii de taxe și cu păcătoșii ? “
42005031	Însă Isus le-a zis : „ Nu cei sănătoși au nevoie de doctor , ci cei bolnavi .
42005032	Eu n-am venit să-i chem la pocăință pe cei drepți , ci pe cei păcătoși . “
42005033	Ei I-au zis : – Ucenicii lui Ioan , ca și cei ai fariseilor , postesc des și fac rugăciuni , dar ai Tăi mănâncă și beau !
42005034	Isus le-a răspuns : – Puteți să-i faceți pe nuntași să postească în timp ce mirele este cu ei ?
42005035	Vor veni însă zile când mirele va fi luat de la ei și atunci , în zilele acelea , vor posti !
42005036	Le-a spus apoi și o pildă : „ Nimeni nu rupe un petic dintr-o haină nouă ca să-l pună la o haină veche , pentru că altfel va rupe haina cea nouă , iar peticul din haina cea nouă nu se va potrivi la cea veche .
42005037	Și nimeni nu pune vinul nou în burdufuri vechi . Dacă face așa , vinul cel nou va crăpa burdufurile , iar vinul se va vărsa și burdufurile vor fi distruse .
42005038	Ci vinul nou trebuie să fie pus în burdufuri noi .
42005039	Și nimeni nu vrea să bea vin nou după ce a băut vin vechi , pentru că zice : « Cel vechi este mai bun ! » “
42006001	Într-o zi de Sabat , Isus trecea printre lanurile de grâu . Ucenicii Lui smulgeau spice , le frecau cu mâinile și mâncau boabele .
42006002	Unii dintre farisei le-au zis : – De ce faceți ce nu este voie în ziua de Sabat ?
42006003	Isus le-a răspuns : – N-ați citit ce a făcut David atunci când i s-a făcut foame , atât lui cât și celor ce erau cu el ?
42006004	Cum a intrat în Casa lui Dumnezeu și a luat și a mâncat pâinile prezentării , pe care nu este voie să le mănânce decât preoții , și cum a dat și celor ce erau cu el ?
42006005	Apoi le-a zis : – Fiul Omului este Domn și al Sabatului !
42006006	Într-o altă zi de Sabat , a intrat în sinagogă și a început să dea învățătură . Acolo se afla un om a cărui mână dreaptă era uscată .
42006007	Cărturarii și fariseii Îl urmăreau să vadă dacă vindecă în ziua de Sabat , ca să găsească astfel o acuzație împotriva Lui .
42006008	El însă le știa gândurile , așa că i-a zis omului care avea mâna uscată : „ Ridică-te și stai în mijloc ! “ El s-a ridicat și a stat acolo .
42006009	Apoi Isus le-a zis lor : „ Vă întreb : este voie în ziua de Sabat să faci bine sau să faci rău , să salvezi o viață sau s-o distrugi ? “
42006010	Și-a rotit privirea peste toți și apoi i-a zis omului : „ Întinde-ți mâna ! “ El a făcut întocmai și mâna lui a fost vindecată .
42006011	Atunci ei s-au umplut de mânie și au început să discute unii cu alții despre ce I-ar putea face lui Isus .
42006012	Într-una din zilele acelea , Isus S-a dus pe munte să se roage și a petrecut toată noaptea în rugăciune către Dumnezeu .
42006013	Când s-a făcut zi , i-a chemat pe ucenicii Săi și a ales doisprezece dintre ei , pe care i-a numit apostoli .
42006014	Aceștia sunt : Simon , pe care l-a numit Petru , și Andrei , fratele lui ; Iacov ; Ioan ; Filip ; Bartolomeu ;
42006015	Matei ; Toma ; Iacov , fiul lui Alfeu ; Simon , numit Zelotul ;
42006016	Iuda , fiul lui Iacov ; și Iuda Iscarioteanul , cel care a ajuns trădător .
42006017	A coborât cu ei și S-a oprit pe un loc neted , împreună cu o mare mulțime de ucenici de-ai Săi și cu o mare mulțime de oameni din toată Iudeea , din Ierusalim și din regiunea de coastă a Tirului și a Sidonului ,
42006018	care veniseră să-L asculte și să fie vindecați de bolile lor . Cei chinuiți de duhuri necurate erau vindecați
42006019	și toată mulțimea încerca să-L atingă , pentru că din El ieșea o putere care-i vindeca pe toți .
42006020	Isus Și-a ridicat privirea spre ucenicii Lui și le-a zis : „ Ferice de voi , cei săraci , căci a voastră este Împărăția lui Dumnezeu !
42006021	Ferice de voi , care acum sunteți flămânzi , căci voi veți fi săturați ! Ferice de voi , care acum plângeți , căci voi veți râde !
42006022	Ferice de voi când oamenii vă urăsc , vă exclud dintre ei , vă insultă și resping numele vostru ca pe ceva rău , din pricina Fiului Omului !
42006023	Bucurați-vă în ziua aceea și săltați de veselie , pentru că iată , răsplata voastră este mare în cer ! Căci tot așa făceau și strămoșii voștri cu profeții !
42006024	Dar vai de voi , cei bogați , căci voi v-ați primit mângâierea !
42006025	Vai de voi , cei care acum sunteți sătui , căci voi veți flămânzi ! Vai de voi , cei care râdeți acum , căci voi veți jeli și veți plânge !
42006026	Vai de voi , când toți oamenii vă vor vorbi de bine , căci tot așa au făcut și strămoșii voștri cu falșii profeți !
42006027	Eu însă vă spun , vouă , celor ce ascultați : iubiți-vă dușmanii , faceți-le bine celor ce vă urăsc ,
42006028	binecuvântați-i pe cei ce vă blestemă și rugați-vă pentru cei ce se poartă urât cu voi !
42006029	Celui ce te lovește peste un obraz , întoarce-i-l și pe celălalt ! Pe cel ce-ți ia haina , nu-l împiedica să-ți ia și tunica !
42006030	Oricui îți cere , dă-i , iar de la cel ce-ți ia din bunurile tale , nu le mai cere înapoi !
42006031	Așa cum ați dori să vă facă vouă oamenii , faceți-le și voi la fel !
42006032	Dacă-i iubiți doar pe cei ce vă iubesc , ce răsplată vi se cuvine ? Căci și păcătoșii îi iubesc pe cei care-i iubesc pe ei !
42006033	Și dacă le faceți bine doar celor ce vă fac bine , ce răsplată vi se cuvine ? Și păcătoșii fac la fel !
42006034	Iar dacă-i împrumutați doar pe cei de la care sperați să primiți înapoi , ce răsplată vi se cuvine ? Și păcătoșii îi împrumută pe păcătoși ca să primească înapoi la fel !
42006035	Voi însă iubiți-vă dușmanii , faceți bine și împrumutați fără să mai așteptați nimic în schimb ! Astfel răsplata voastră va fi mare și veți fi fii ai Celui Preaînalt , căci El este bun și cu cei nerecunoscători și răi !
42006036	Fiți milostivi , tot așa cum și Tatăl vostru este milostiv !
42006037	Nu judecați și nu veți fi judecați ! Nu condamnați și nu veți fi condamnați ! Iertați și veți fi iertați !
42006038	Dați și vi se va da ! O măsură plină , îndesată , clătinată și care se revarsă , va fi pusă în poala voastră . Căci cu ce măsură măsurați , vi se va măsura . “
42006039	Le-a spus apoi și o pildă : „ Oare poate un orb să călăuzească un alt orb ? Nu vor cădea amândoi în groapă ?
42006040	Un ucenic nu este mai presus de învățătorul său , dar orice ucenic pregătit va fi ca învățătorul lui .
42006041	De ce vezi tu paiul din ochiul fratelui tău și nu observi bârna din ochiul tău ?
42006042	Sau cum poți să-i spui fratelui tău : « Frate , lasă-mă să-ți scot paiul din ochi ! » , fără să vezi însă bârna din ochiul tău ? Ipocritule ! Scoate mai întâi bârna din ochiul tău , și atunci vei vedea clar să scoți paiul din ochiul fratelui tău !
42006043	Nu este nici un pom bun care să facă roade stricate și nici un pom stricat care să facă roade bune .
42006044	Căci fiecare pom se recunoaște după propriile lui roade . Din mărăcini , oamenii nu culeg smochine și din ciulini , ei nu culeg struguri !
42006045	Omul bun scoate ce este bun din vistieria bună a inimii lui , dar cel rău scoate ce este rău din inima lui cea rea . Căci din belșugul inimii vorbește gura !
42006046	De ce-Mi ziceți : « Doamne , Doamne ! » și nu faceți ce spun Eu ?
42006047	Vă voi arăta cu cine se aseamănă orice om care vine la Mine , aude cuvintele Mele și le împlinește :
42006048	este asemenea unui om care , atunci când a construit o casă , a săpat adânc și i-a pus temelia pe stâncă . Când a venit șuvoiul de apă , torentul a izbit în casa aceea și n-a putut s-o clatine , pentru că fusese construită bine .
42006049	Însă cel ce aude și nu împlinește , este asemenea unui om care a construit o casă direct pe pământ , fără temelie . Când torentul a izbit în ea , casa s-a prăbușit imediat și distrugerea acelei case a fost groaznică . “
42007001	După ce a terminat Isus de spus toate aceste cuvinte în auzul poporului , a intrat în Capernaum .
42007002	Un sclav al unui centurion , pe care acesta îl aprecia , era bolnav , aproape de moarte .
42007003	Când centurionul a auzit despre Isus , i-a trimis la El pe niște bătrâni ai iudeilor , ca să-I ceară să vină și să-i vindece sclavul .
42007004	Ei au venit la Isus și L-au rugat stăruitor , spunând : „ Este vrednic să-i îndeplinești această cerere ,
42007005	căci iubește neamul nostru și el ne-a construit sinagoga ! “
42007006	Isus a plecat împreună cu ei , dar n-ajunsese prea departe de casă când centurionul i-a trimis pe prietenii lui ca să-I spună : „ Doamne , nu Te mai deranja , căci eu nu sunt vrednic să intri sub acoperișul Meu !
42007007	De aceea nici nu m-am considerat vrednic să vin eu însumi la Tine ! Ci spune un cuvânt pentru ca sclavul meu să poată fi vindecat !
42007008	Căci și eu , la rândul meu , sunt un om pus sub autoritate și am și eu soldați în subordinea mea . Când spun unuia : « Du-te ! » , el se duce , iar când spun altuia : « Vino ! » , el vine . De asemenea , când spun sclavului meu : « Fă cutare lucru ! » , el îl face . “
42007009	Isus s-a mirat de centurion când a auzit aceste lucruri și S-a întors spre mulțimea care-L urma , zicând : „ Vă spun că nici chiar în Israel n-am găsit o credință așa de mare ! “
42007010	Când cei trimiși s-au întors acasă , l-au găsit pe sclav însănătoșit .
42007011	Curând după aceea , Isus S-a dus într-o cetate , numită Nain , iar ucenicii Lui și o mare mulțime de oameni au mers cu El .
42007012	Când S-a apropiat de poarta cetății , tocmai era dus la mormânt un mort , singurul fiu al mamei lui , care era văduvă . O mulțime destul de mare de oameni din cetate erau împreună cu ea .
42007013	Când Domnul a văzut-o , I s-a făcut milă de ea și i-a zis : „ Nu plânge ! “
42007014	Apoi S-a dus și a atins sicriul , iar cei care-l duceau s-au oprit . Isus a zis : „ Tinere , ție îți vorbesc : ridică-te ! “
42007015	Mortul s-a ridicat și a început să vorbească , iar Isus l-a dat mamei sale .
42007016	Pe toți i-a cuprins frica și Îl slăveau pe Dumnezeu , zicând : „ Un mare profet s-a ridicat între noi ! “ și „ Dumnezeu a venit în ajutorul poporului Său ! “
42007017	Vestea aceasta despre El s-a răspândit în toată Iudeea și în toate împrejurimile .
42007018	Ucenicii lui Ioan l-au anunțat pe acesta despre toate aceste lucruri . Ioan i-a chemat pe doi dintre ucenicii săi
42007019	și i-a trimis la Domnul ca să-L întrebe : „ Tu ești Cel Care urma să vină sau trebuie să așteptăm pe altul ? “
42007020	Ei au venit deci la Isus și I-au zis : – Ioan Botezătorul ne-a trimis la Tine să Te întrebăm : „ Tu ești Cel Care urma să vină sau trebuie să așteptăm pe altul ? “
42007021	Chiar în clipa aceea Isus i-a vindecat pe mulți de boli , de chinuri și de duhuri rele și multor orbi le-a dăruit vederea .
42007022	Isus le-a răspuns : – Duceți-vă și spuneți-i lui Ioan ceea ce ați văzut și ați auzit : orbii văd , șchiopii umblă , leproșii sunt curățiți , surzii aud , morții sunt înviați , iar săracilor li se vestește Evanghelia .
42007023	Fericit este cel care nu se poticnește în Mine !
42007024	După ce au plecat mesagerii lui Ioan , Isus a început să le vorbească mulțimilor despre Ioan : „ Ce ați ieșit să vedeți în pustie ? O trestie clătinată de vânt ?
42007025	Atunci ce ați ieșit să vedeți ? Un om îmbrăcat în haine fine ? Iată că cei ce poartă haine deosebite și trăiesc în lux sunt în palate !
42007026	Atunci ce ați ieșit să vedeți ? Un profet ? Vă spun că da , și chiar mai mult decât un profet !
42007027	Acesta este cel despre care a fost scris : « Iată , îl trimit înaintea feței Tale pe solul Meu , care va pregăti calea înaintea Ta ! »
42007028	Vă spun că , între cei născuți din femei , nu este nici unul mai mare decât Ioan . Totuși , cel mai mic în Împărăția lui Dumnezeu este mai mare decât el . “
42007029	Tot poporul care L-a auzit , chiar și colectorii de taxe , au recunoscut dreptatea lui Dumnezeu , fiindcă fuseseră botezați cu botezul lui Ioan .
42007030	Însă fariseii și experții Legii au respins planul lui Dumnezeu pentru ei înșiși , nelăsându-se botezați de el .
42007031	„ Așadar , cu cine îi voi asemăna pe oamenii acestei generații și cu cine seamănă ei ?
42007032	Ei sunt ca niște copii care stau în piață și strigă unii la alții : « V-am cântat din fluier , dar n-ați dansat ; v-am cântat de jale , dar n-ați bocit ! »
42007033	Căci a venit Ioan Botezătorul , nici mâncând pâine , nici bând vin , iar voi ziceți : « Are demon ! »
42007034	A venit Fiul Omului mâncând și bând , iar voi ziceți : « Iată un om mâncăcios și băutor de vin , un prieten al colectorilor de taxe și al păcătoșilor ! »
42007035	Totuși , înțelepciunea este îndreptățită prin toți copiii ei . “
42007036	Unul dintre farisei L-a rugat pe Isus să mănânce cu el . Isus a intrat în casa fariseului și S-a așezat să mănânce .
42007037	Și iată că o femeie păcătoasă din cetate , aflând că El era la masă în casa fariseului , a adus un vas de alabastru plin cu parfum .
42007038	Stând în spate , la picioarele lui Isus , și plângând , ea a început să-I stropească picioarele cu lacrimile ei și să le șteargă cu părul ei ; și-I săruta picioarele și I le ungea cu parfum .
42007039	Când a văzut acest lucru , fariseul care-L chemase la masă și-a zis : „ Dacă Acesta ar fi profet , ar ști cine și ce fel de femeie este cea care-L atinge , ar ști că este o păcătoasă ! “
42007040	Isus i-a zis : – Simon , am ceva să-ți spun ! – Spune , Învățătorule ! a răspuns el .
42007041	– Un anume cămătar avea doi datornici . Unul îi datora cinci sute de denari , iar celălalt , cincizeci .
42007042	Fiindcă n-aveau cu ce să plătească , i-a iertat pe amândoi . Prin urmare , care dintre ei îl va iubi mai mult ?
42007043	Simon I-a răspuns : – Presupun că acela căruia i-a iertat mai mult ! Isus i-a zis : – Ai judecat drept .
42007044	Apoi , întorcându-Se către femeie , i-a zis lui Simon : – Vezi femeia aceasta ? Eu am intrat în casa ta și tu nu Mi-ai dat apă pentru spălat picioarele , dar ea Mi-a stropit picioarele cu lacrimile ei și Mi le-a șters cu părul ei .
42007045	Tu nu Mi-ai dat sărutare , dar ea , de când am intrat , nu încetează să-Mi sărute picioarele .
42007046	Tu nu Mi-ai uns capul cu untdelemn , dar ea Mi-a uns picioarele cu parfum .
42007047	De aceea îți spun că păcatele ei cele multe sunt iertate , căci a iubit mult . Dar cel căruia i se iartă puțin , iubește puțin .
42007048	Apoi i-a zis femeii : „ Păcatele îți sunt iertate ! “
42007049	Cei ce mâncau la masă împreună cu El au început să-și zică între ei : „ Cine este Acesta Care iartă și păcatele ? ! “
42007050	Dar El i-a zis femeii : „ Credința ta te-a mântuit . Du-te în pace ! “
42008001	După aceea , Isus a călătorit prin fiecare cetate și sat , predicând și vestind Evanghelia Împărăției lui Dumnezeu . Împreună cu El erau cei doisprezece ,
42008002	precum și niște femei care fuseseră vindecate de duhuri rele și de neputințe : Maria , numită Magdalena , din care ieșiseră șapte demoni ,
42008003	Ioana – soția lui Cuza , administratorul lui Irod – , Suzana și încă multe altele care Îl slujeau cu ceea ce aveau .
42008004	Când s-a adunat o mare mulțime și au venit la El oameni de prin fiecare cetate , le-a vorbit prin următoarea pildă :
42008005	„ Semănătorul a ieșit să-și semene sămânța . În timp ce semăna el , o parte din sămânță a căzut lângă drum și a fost călcată în picioare și au mâncat-o păsările cerului .
42008006	O altă parte a căzut pe stâncă și cum a crescut , s-a uscat , pentru că nu avea umezeală .
42008007	O altă parte a căzut în mijlocul spinilor , iar spinii au crescut împreună cu ea și au sufocat-o .
42008008	Alta însă a căzut pe pământ bun , a crescut și a făcut rod însutit . “ După ce a spus aceste lucruri , Isus a strigat : „ Cine are urechi de auzit , să audă ! “
42008009	Ucenicii Lui L-au întrebat ce înseamnă această pildă .
42008010	El le-a răspuns : „ Vouă v-a fost dat să cunoașteți tainele Împărăției lui Dumnezeu , dar celorlalți le vorbesc în pilde , pentru ca « Să privească mereu , dar să nu vadă și să asculte întruna , dar să nu înțeleagă ! »
42008011	Iată ce înseamnă pilda : sămânța este Cuvântul lui Dumnezeu .
42008012	Sămânța de lângă drum sunt cei care aud Cuvântul , dar vine apoi diavolul și ia Cuvântul din inima lor , ca nu cumva să creadă și să fie mântuiți .
42008013	Sămânța de pe stâncă sunt cei care , atunci când aud Cuvântul , îl primesc cu bucurie , dar aceștia nu au rădăcină ; ei cred doar pentru o vreme , iar în perioadă de ispită , cad .
42008014	Sămânța căzută între spini sunt cei care aud Cuvântul , dar , în timp ce își văd de drum , sunt sufocați de îngrijorările , bogățiile și plăcerile vieții și nu aduc rod copt .
42008015	Sămânța din pământul bun sunt cei care , atunci când aud Cuvântul , îl țin într-o inimă onestă și bună și aduc rod cu răbdare .
42008016	Nimeni nu aprinde un felinar ca să-l acopere cu un vas sau să-l pună sub pat , ci îl pune pe un suport , pentru ca cei ce intră , să vadă lumina .
42008017	Căci nu este nimic ascuns care nu va fi dezvăluit și nimic tăinuit care să nu fie făcut cunoscut și care să nu iasă la iveală .
42008018	Luați seama , deci , la felul cum ascultați , căci celui ce are i se va da , dar de la cel ce n-are se va lua chiar și ceea ce i se pare că are ! “
42008019	Atunci mama și frații Lui au venit la El , dar nu puteau ajunge la El din cauza mulțimii .
42008020	I s-a spus : – Mama și frații Tăi stau afară și doresc să Te vadă !
42008021	Dar Isus le-a răspuns : – Mama Mea și frații Mei sunt cei ce ascultă Cuvântul lui Dumnezeu și-l împlinesc .
42008022	Într-una din zile , Isus S-a suit în barcă împreună cu ucenicii Lui și le-a zis : „ Să traversăm în partea cealaltă a lacului ! “ Și au plecat .
42008023	În timp ce ei vâsleau , Isus a adormit . Pe lac s-a stârnit o asemenea furtună , încât barca se umplea cu apă iar ei se aflau în pericol .
42008024	Au venit la El , L-au trezit și I-au zis : – Stăpâne , Stăpâne , pierim ! El s-a sculat , a mustrat vântul și valurile înfuriate , iar ele au încetat și s-a făcut liniște .
42008025	Apoi i-a întrebat : – Unde vă este credința ? ! Ei s-au temut , au rămas uimiți și și-au zis unii altora : „ Cine este Acesta de poruncește până și vânturilor , și apei și ele Îl ascultă ? ! “
42008026	Au vâslit mai departe , înspre ținutul gherasenilor , care se află în dreptul Galileii .
42008027	Când a coborât pe țărm , I-a ieșit înainte un anumit om din cetate , care era stăpânit de demoni . De multă vreme nu purta haine și nu locuia într-o casă , ci în morminte .
42008028	Când L-a văzut pe Isus , a strigat , I s-a închinat și a zis cu glas puternic : – Ce am eu de-a face cu Tine , Isuse , Fiu al Dumnezeului cel Preaînalt ? Te rog să nu mă chinui !
42008029	Căci Isus îi poruncise duhului necurat să iasă din om . De multe ori acesta punea stăpânire pe el ; fusese pus sub pază și legat cu lanțuri și cătușe , dar rupea legăturile și era dus de către demon în locuri pustii .
42008030	Isus l-a întrebat : – Care-ți este numele ? – „ Legiune “ , I-a răspuns el . Căci în el intraseră mai mulți demoni .
42008031	Aceștia îl rugau să nu le poruncească să se ducă în Adânc .
42008032	Acolo , pe munte , era o turmă mare de porci care pășteau . Demonii L-au rugat să le dea voie să intre în porcii aceia , iar El le-a dat voie .
42008033	Demonii au ieșit din om și au intrat în porci . Atunci turma s-a repezit pe râpă în jos și s-a înecat în lac .
42008034	Când porcarii au văzut ce s-a întâmplat , au fugit și au dat de știre în cetate și în cătune .
42008035	Oamenii au ieșit să vadă ce s-a întâmplat și au venit la Isus . L-au găsit pe omul din care ieșiseră demonii , stând jos la picioarele lui Isus , îmbrăcat și cu mintea întreagă și s-au înspăimântat .
42008036	Cei ce văzuseră cum fusese vindecat cel demonizat le-au povestit totul .
42008037	Atunci toată mulțimea din ținutul gherasenilor L-au rugat pe Isus să plece de la ei , pentru că îi cuprinsese o mare frică . El S-a urcat în barcă și S-a întors .
42008038	Omul din care ieșiseră demonii Îl rugase să-l lase să vină cu El , dar Isus l-a trimis înapoi , spunându-i :
42008039	„ Întoarce-te acasă și povestește cât de mult a făcut Dumnezeu pentru tine ! “ El a plecat și a vestit prin toată cetatea cât de mult a făcut Isus pentru el .
42008040	Când Isus S-a întors , mulțimea I-a urat bun venit , pentru că toți Îl așteptau .
42008041	Și iată că un om , numit Iair , care era conducătorul sinagogii , a venit , a căzut la picioarele lui Isus și L-a rugat să vină până la el acasă ,
42008042	pentru că singura lui fiică , în vârstă de vreo doisprezece ani , era pe moarte . În timp ce mergea , mulțimile se înghesuiau în jurul Lui .
42008043	O femeie , care de doisprezece ani avea o scurgere de sânge ( și care cheltuise pe la doctori tot ce avusese ) , fără să fi putut fi vindecată de cineva ,
42008044	a venit prin spate și s-a atins de marginea hainei lui Isus . Imediat scurgerea ei de sânge s-a oprit .
42008045	Isus a întrebat : – Cine M-a atins ? Pentru că toți negau , Petru I-a zis : – Stăpâne , mulțimile se înghesuie în jurul Tău și se îmbulzesc în Tine , ( și mai întrebi : „ Cine M-a atins ? “ ! )
42008046	Dar Isus a zis : – M-a atins cineva , pentru că știu că a ieșit o putere din Mine !
42008047	Când femeia a văzut că n-a scăpat neobservată , a venit tremurând , a căzut înaintea Lui și I-a spus , înaintea întregii mulțimi , de ce L-a atins și cum fusese vindecată imediat .
42008048	El i-a zis : „ Fiică , credința ta te-a vindecat ! Du-te în pace ! “
42008049	În timp ce El încă vorbea , a venit cineva din casa conducătorului sinagogii și i-a zis acestuia : „ Fetița ta a murit ! Nu-L mai deranja pe Învățător ! “
42008050	Isus însă a auzit și i-a zis lui Iair : „ Nu te teme ! Crede doar , și ea va fi vindecată ! “
42008051	Când a ajuns la casă , n-a lăsat pe nimeni să intre împreună cu El , în afară de Petru , de Ioan , de Iacov și de tatăl și mama copilului .
42008052	Toți plângeau și o jeleau , însă Isus le-a zis : „ Nu mai plângeți , pentru că ea n-a murit , ci doarme ! “
42008053	Ei însă râdeau de El , pentru că știau că fetița murise .
42008054	Isus , ( după ce i-a scos afară pe toți , ) a luat-o pe fetiță de mână și a strigat : „ Fetițo , scoală-te ! “
42008055	Duhul ei s-a întors și ea s-a ridicat imediat . Isus le-a poruncit să-i dea să mănânce .
42008056	Părinții ei au rămas uimiți . Isus le-a poruncit să nu spună nimănui ce s-a întâmplat .
42009001	Isus i-a chemat pe cei doisprezece , le-a dat putere și autoritate asupra tuturor demonilor și să vindece bolile ,
42009002	apoi i-a trimis să proclame Împărăția lui Dumnezeu și să-i vindece ( pe cei neputincioși ) .
42009003	El le-a zis : „ Să nu luați nimic cu voi pe drum – să nu luați nici toiag , nici traistă , nici pâine , nici bani și să nu aveți două tunici !
42009004	În orice casă intrați , rămâneți acolo și din locul acela să plecați !
42009005	Și oriunde nu vă vor primi , scuturați-vă praful de pe picioare când ieșiți din cetatea aceea , drept mărturie împotriva lor ! “
42009006	Ei au plecat și au călătorit prin sate , vestind Evanghelia și înfăptuind vindecări pretutindeni .
42009007	Tetrarhul Irod a auzit despre toate câte se întâmplaseră și era nedumerit , pentru că unii ziceau că Ioan fusese înviat din morți .
42009008	Alții ziceau că s-a arătat Ilie , iar alții că a înviat vreun profet dintre cei din vechime .
42009009	Dar Irod a zis : „ Pe Ioan l-am decapitat . Deci Cine este Acesta despre Care aud asemenea lucruri ? “ Și căuta să-L vadă .
42009010	Când s-au întors , apostolii I-au povestit lui Isus tot ce au făcut . El i-a luat deoparte și s-au retras , doar ei singuri , spre o cetate numită Betsaida .
42009011	Dar mulțimile au aflat lucrul acesta și L-au urmat . El le-a primit bine , le-a vorbit despre Împărăția lui Dumnezeu și i-a vindecat pe cei care aveau nevoie de vindecare .
42009012	Fiindcă ziua se apropia de sfârșit , cei doisprezece au venit la El și I-au zis : – Dă drumul mulțimii să meargă prin satele dimprejur și prin cătune ca să găsească găzduire și provizii , pentru că aici ne aflăm într-un loc pustiu !
42009013	Însă El le-a zis : – Dați-le voi să mănânce ! Ei I-au răspuns : – N-avem cu noi mai mult de cinci pâini și doi pești ; numai dacă nu ne ducem noi să cumpărăm merinde pentru tot poporul aceasta !
42009014	Căci erau aproape cinci mii de bărbați . Isus le-a zis ucenicilor Săi : – Puneți-i să se așeze în grupuri ( cam ) de câte cincizeci !
42009015	Ei au făcut întocmai – i-au pus pe toți să se așeze .
42009016	Isus a luat cele cinci pâini și cei doi pești și , privind spre cer , a rostit binecuvântarea , le-a frânt și apoi le-a dat ucenicilor ca să le împartă mulțimii .
42009017	Au mâncat toți și s-au săturat ; și s-au strâns douăsprezece coșuri cu firimiturile rămase .
42009018	Într-o zi , în timp ce se ruga singur deoparte , cu El fiind doar ucenicii , Isus i-a întrebat : – Cine zic mulțimile că sunt Eu ?
42009019	Ei au răspuns : – Unii zic că ești Ioan Botezătorul , alții zic că ești Ilie , iar alții zic că un profet dintre cei din vechime a înviat .
42009020	– Dar voi cine ziceți că sunt Eu ? i-a mai întrebat El . Petru a răspuns : – Cristosul lui Dumnezeu !
42009021	Însă Isus i-a avertizat și le-a poruncit să nu spună nimănui acest lucru ,
42009022	zicând : – Fiul Omului trebuie să sufere mult și să fie respins de către bătrâni , de către conducătorii preoților și de către cărturari , să fie omorât , iar a treia zi să fie înviat .
42009023	Apoi le-a spus tuturor : – Dacă vrea cineva să vină după Mine , să se lepede de sine , să-și ia crucea în fiecare zi și să Mă urmeze !
42009024	Căci oricine vrea să-și salveze viața o va pierde , dar cel ce-și pierde viața pentru Mine , acela o va salva .
42009025	Și la ce i-ar folosi unui om să câștige întreaga lume , dacă s-ar distruge sau s-ar pierde pe sine însuși ?
42009026	Căci celui ce îi va fi rușine de Mine și de cuvintele Mele , de acela Îi va fi rușine și Fiului Omului când va veni în slava Sa , a Tatălui și a sfinților îngeri .
42009027	Adevărat vă spun că sunt unii dintre cei ce stau aici care nu vor gusta moartea înainte de a vedea Împărăția lui Dumnezeu .
42009028	Cam la opt zile după cuvintele acestea , Isus i-a luat cu Sine pe Petru , pe Iacov și pe Ioan și au urcat pe munte ca să se roage .
42009029	În timp ce se ruga , I s-a schimbat înfățișarea feței , iar hainele Lui au devenit strălucitor de albe .
42009030	Și iată că doi bărbați stăteau de vorbă cu El – erau Moise și Ilie ,
42009031	care se arătaseră în slavă . Ei vorbeau despre exodul Lui , pe care urma să-l ducă la îndeplinire în Ierusalim .
42009032	Petru și cei ce erau cu el erau îngreunați de somn , dar când s-au trezit bine au văzut slava Lui și pe cei doi bărbați care stăteau împreună cu El .
42009033	Chiar când aceștia se despărțeau de El , Petru I-a zis lui Isus : „ Stăpâne , este bine să fim aici ! Să facem trei corturi : unul pentru Tine , unul pentru Moise și unul pentru Ilie ! “ Nu știa ce zice .
42009034	În timp ce spunea el aceste lucruri , a venit un nor și i-a acoperit . Când au intrat în nor , s-au înspăimântat .
42009035	Și din nor s-a auzit un glas care zicea : „ Acesta este Fiul Meu , pe Care L-am ales ! De El să ascultați ! “
42009036	Când s-a auzit glasul , Isus se afla acolo singur . Ei au păstrat tăcerea și n-au spus nimănui nimic , în zilele acelea , despre lucrurile pe care le văzuseră .
42009037	În ziua următoare , când au coborât de pe munte , o mare mulțime de oameni L-a întâmpinat pe Isus .
42009038	Și iată că un bărbat din mulțime a strigat : – Învățătorule , Te rog să privești cu îndurare la fiul meu , căci este singurul meu fiu !
42009039	Un duh îl apucă dintr-odată și imediat el începe să strige ; duhul îi provoacă convulsii și spume la gură și cu greu pleacă de la el , lăsându-l zdrobit !
42009040	I-am rugat pe ucenicii Tăi să-l scoată , dar n-au putut !
42009041	Isus a răspuns : – O , generație necredincioasă și pervertită ! Până când voi mai fi cu voi și vă voi mai suferi ? Adu-l aici pe fiul tău !
42009042	Chiar în timp ce venea , demonul l-a trântit la pământ și i-a provocat convulsii . Dar Isus a poruncit duhului necurat , l-a vindecat pe băiat și l-a dat înapoi tatălui său .
42009043	Toți au rămas uimiți de măreția lui Dumnezeu . În timp ce toți se mirau de tot ceea ce făcea El , Isus le-a zis ucenicilor Săi :
42009044	„ Ascultați cu atenție aceste cuvinte : Fiul Omului urmează să fie trădat în mâinile oamenilor . “
42009045	Ei însă n-au priceput aceste vorbe , pentru că înțelesul lor era ascuns de ei , ca să nu le înțeleagă ; și se temeau să-L întrebe despre lucrul acesta .
42009046	Apoi s-a iscat o ceartă între ei cu privire la cine este cel mai mare dintre ei .
42009047	Dar Isus , cunoscând gândul inimii lor , a luat un copilaș , l-a pus să stea lângă El
42009048	și le-a zis : „ Oricine primește acest copilaș în Numele meu , pe Mine Mă primește , iar cel ce Mă primește pe Mine Îl primește pe Cel Ce M-a trimis pe Mine . Căci cine este cel mai mic dintre voi toți , acela este cel mai mare . “
42009049	Ioan a zis : – Stăpâne , noi am văzut pe cineva care scotea demoni în Numele Tău și l-am oprit , pentru că nu ne urma .
42009050	Isus i-a răspuns : – Nu-l opriți , pentru că cel care nu este împotriva voastră este de partea voastră .
42009051	Când s-a apropiat vremea în care avea să fie luat la cer , Și-a îndreptat hotărât fața să meargă la Ierusalim .
42009052	A trimis înaintea Lui niște mesageri , care s-au dus și au intrat într-un sat al samaritenilor , ca să facă pregătirile pentru El .
42009053	Dar aceștia nu L-au primit , pentru că fața Sa se îndrepta spre Ierusalim .
42009054	Când au văzut acest lucru , Iacov și Ioan , ucenicii Lui , au zis : –Doamne , vrei să spunem să se coboare foc din cer și să-i mistuie , ( cum a făcut Ilie ) ?
42009055	Însă Isus S-a întors , i-a mustrat ( și a zis : – Nu știți de ce duh sunteți însuflețiți !
42009056	Căci Fiul Omului nu a venit să piardă sufletele oamenilor , ci să le mântuiască ! ) Apoi au plecat într-un alt sat .
42009057	În timp ce erau pe drum , cineva I-a zis : – ( Doamne , ) Te voi urma oriunde vei merge !
42009058	Isus i-a răspuns : – Vulpile au vizuini și păsările cerului au cuiburi , dar Fiul Omului nu are unde să-Și odihnească capul .
42009059	Altuia i-a zis : – Urmează-Mă ! Dar acela I-a răspuns : – ( Doamne , ) dă-mi voie mai întâi să mă duc să-l înmormântez pe tatăl meu !
42009060	Isus i-a zis : – Lasă morții să-și îngroape morții , iar tu du-te și vestește Împărăția lui Dumnezeu !
42009061	Un altul a zis : – Te voi urma , Doamne , dar dă-mi voie mai întâi să-mi iau rămas bun de la cei din casa mea !
42009062	Dar Isus i-a răspuns : – Nimeni care pune mâna pe plug și se uită înapoi nu este potrivit pentru Împărăția lui Dumnezeu !
42010001	După toate acestea , Domnul a rânduit alți șaptezeci și doi de oameni și i-a trimis , doi câte doi , să se ducă înaintea Lui în orice cetate și în orice loc pe unde urma să meargă El .
42010002	El le-a zis : „ Secerișul este mare , dar lucrătorii sunt puțini ! Rugați-L deci pe Domnul secerișului să trimită lucrători la secerișul Său !
42010003	Duceți-vă ! Iată , eu vă trimit ca pe niște miei în mijlocul lupilor !
42010004	Să nu luați cu voi nici pungă cu bani , nici traistă , nici sandale și să nu salutați pe nimeni pe drum !
42010005	În orice casă intrați , să spuneți mai întâi : « Pacea să fie peste această casă ! »
42010006	Dacă se află acolo un fiu al păcii , pacea voastră se va odihni peste el , dar dacă nu , se va întoarce la voi .
42010007	Rămâneți în casa aceea și mâncați și beți ce vă vor da , căci vrednic este lucrătorul de plata lui ! Să nu vă mutați dintr-o casă într-alta !
42010008	În orice cetate în care intrați și oamenii vă primesc , să mâncați ce vi se va pune înainte !
42010009	Vindecați-i pe cei bolnavi de acolo și spuneți-le : « Împărăția lui Dumnezeu s-a apropiat de voi ! »
42010010	Dacă însă în cetatea în care intrați , oamenii nu vă primesc , să ieșiți pe străzile ei și să ziceți :
42010011	« Ne ștergem până și praful care ni s-a adunat pe picioare în cetatea voastră , ca mărturie împotriva voastră ! Totuși , să știți că Împărăția lui Dumnezeu s-a apropiat ! »
42010012	Vă spun că în ziua aceea va fi mai ușor pentru Sodoma decât pentru cetatea aceea !
42010013	Vai de tine , Horazin ! Vai de tine , Betsaida ! Căci dacă ar fi avut loc în Tir și Sidon minunile care au avut loc în voi , de multă vreme s-ar fi pocăit stând în sac și cenușă !
42010014	Dar la judecată va fi mai ușor pentru Tir și Sidon decât pentru voi !
42010015	Iar tu , Capernaum , vei fi înălțat oare până la cer ? Nu , ci vei coborî până în Locuința Morților !
42010016	Cel ce vă ascultă pe voi , Mă ascultă pe Mine și cel ce vă respinge pe voi , Mă respinge pe Mine , iar cel ce Mă respinge pe Mine Îl respinge pe Cel Ce M-a trimis pe Mine . “
42010017	Cei șaptezeci și doi s-au întors plini de bucurie și I-au zis : – Doamne , chiar și demonii ni se supun în Numele Tău !
42010018	Însă El le-a zis : – L-am văzut pe Satan căzând din cer ca un fulger .
42010019	Iată , v-am dat autoritate să călcați peste șerpi , peste scorpioni și peste toată puterea dușmanului , și nimic nu vă va răni !
42010020	Totuși , nu vă bucurați de faptul că duhurile vi se supun , ci bucurați-vă de faptul că numele voastre sunt scrise în ceruri !
42010021	În ceasul acela , Isus s-a bucurat nespus în Duhul Sfânt și a zis : „ Îți mulțumesc , Tată , Doamne al cerului și al pământului , pentru că ai ascuns aceste lucruri de cei înțelepți și pricepuți și le-ai descoperit copilașilor ! Da , Tată , pentru că așa Ți-a plăcut Ție . . . “
42010022	„ Toate lucrurile Mi-au fost încredințate Mie de către Tatăl Meu . Nimeni nu cunoaște cine este Fiul , în afară de Tatăl , sau cine este Tatăl , în afară de Fiul și de cel căruia vrea Fiul să i-L descopere . “
42010023	Apoi S-a întors spre ucenici și le-a zis doar lor : „ Ferice de ochii care văd lucrurile pe care le vedeți voi !
42010024	Vă spun că mulți profeți și regi au dorit să vadă ceea ce vedeți voi , dar n-au văzut , și să audă ceea ce auziți voi , dar n-au auzit ! “
42010025	Chiar atunci un expert în Lege s-a ridicat să-L pună la încercare pe Isus și L-a întrebat : – Învățătorule , ce să fac ca să moștenesc viață veșnică ?
42010026	Isus i-a răspuns : – Ce este scris în Lege ? Ce citești acolo ?
42010027	El I-a zis : – „ Să-L iubești pe Domnul , Dumnezeul tău , cu toată inima ta , cu tot sufletul tău , cu toată puterea ta și cu toată mintea ta și pe semenul tău ca pe tine însuți ! “
42010028	Isus i-a zis : – Ai răspuns corect . Fă așa și vei trăi !
42010029	Dar el , care voia să se justifice , L-a întrebat pe Isus : – Și cine este semenul meu ?
42010030	Isus i-a răspuns : – Un om care cobora de la Ierusalim la Ierihon a căzut în mâinile tâlharilor . Ei l-au dezbrăcat , l-au bătut zdravăn și apoi au plecat , lăsându-l pe jumătate mort .
42010031	Din întâmplare , pe acel drum cobora un preot . Dar când l-a văzut , preotul a trecut înainte , ocolindu-l .
42010032	Tot așa și un levit , când a ajuns în locul acela și l-a văzut , a trecut înainte ocolindu-l .
42010033	Însă un samaritean , care călătorea și el pe acolo , când a ajuns în dreptul lui și l-a văzut , i s-a făcut milă de el .
42010034	S-a apropiat , i-a bandajat rănile și a turnat peste ele untdelemn și vin . Apoi l-a pus pe propriul lui animal de povară , l-a dus la un han și a continuat să-l îngrijească .
42010035	În ziua următoare , a scos doi denari , i-a dat hangiului și i-a zis : „ Ai grijă de el , iar când mă voi întoarce , îți voi plăti eu orice vei mai cheltui în plus ! “
42010036	Care dintre aceștia trei ți se pare că a fost semenul celui căzut în mâinile tâlharilor ?
42010037	El I-a răspuns : – Cel ce și-a făcut milă de el . Isus i-a zis : – Du-te și fă și tu la fel !
42010038	În timp ce-și continuau călătoria , Isus a intrat într-un sat oarecare . Acolo , o femeie , pe nume Marta , L-a primit în casa ei .
42010039	Ea avea o soră , numită Maria . Aceasta s-a așezat la picioarele Domnului și asculta cuvintele Lui .
42010040	Marta însă era copleșită de atât de multă slujire . Ea a venit și a zis : – Doamne , nu-Ți pasă că sora mea m-a lăsat să slujesc singură ? Spune-i deci să mă ajute !
42010041	Domnul însă i-a răspuns : – Marta , Marta , tu te îngrijorezi și te necăjești cu privire la multe lucruri ,
42010042	însă doar unul este necesar ! Căci Maria și-a ales partea cea bună , care nu i se va lua !
42011001	Într-o zi , Isus se afla într-un loc oarecare și se ruga . După ce a terminat , unul din ucenicii Lui I-a zis : – Doamne , învață-ne să ne rugăm , așa cum i-a învățat și Ioan pe ucenicii lui !
42011002	El le-a zis : – Când vă rugați , să ziceți astfel : „ Tată , sfințească-se Numele Tău , vie Împărăția Ta !
42011003	Pâinea noastră , cea de toate zilele , dă-ne-o nouă în fiecare zi !
42011004	Și ne iartă nouă păcatele noastre , pentru că și noi iertăm oricui ne este dator ! Și nu ne lăsa să cădem în ispită ! “
42011005	Apoi le-a zis : – Cine dintre voi , care are un prieten , se duce la acesta la miezul nopții să-i spună : „ Prietene , împrumută-mi trei pâini ,
42011006	pentru că a venit la mine , din călătorie , un prieten de-al meu și n-am nimic ce să-i pun înainte ! “ ?
42011007	Acela i-ar răspunde dinăuntru : „ Nu mă deranja ; ușa este deja încuiată , iar copiii mei sunt cu mine în pat ; nu mă pot ridica să-ți dau ! “
42011008	Vă spun că , deși nu s-ar ridica să-i dea pentru că-i este prieten , totuși , ca să nu se facă de rușine , până la urmă tot se va ridica și-i va da orice are nevoie .
42011009	Prin urmare , vă spun : cereți și vi se va da ; căutați și veți găsi ; bateți și vi se va deschide !
42011010	Căci oricine cere primește ; cel ce caută găsește , iar celui ce bate i se va deschide .
42011011	Cine este tatăl acela dintre voi care , atunci când fiul său îi cere un pește , să-i dea în schimb un șarpe ?
42011012	Sau care , atunci când acesta îi cere un ou , să-i dea un scorpion ?
42011013	Așadar , dacă voi , care sunteți răi , știți să dați daruri bune copiilor voștri , cu cât mai mult Tatăl Care este în ceruri va da Duhul Sfânt celor ce I-L cer !
42011014	Isus a scos un demon care era mut și , după ce demonul a ieșit , omul care fusese mut a început să vorbească , iar mulțimile se mirau .
42011015	Unii dintre ei însă ziceau : „ El scoate demonii cu ajutorul lui Beelzebul , conducătorul demonilor ! “
42011016	Alții , ca să-L pună la încercare , Îi cereau un semn din cer .
42011017	Dar Isus le cunoștea gândurile , așa că le-a zis : „ Orice împărăție dezbinată împotriva ei înseși este ruinată și o casă dezbinată împotriva ei înseși se prăbușește .
42011018	Dacă Satan este dezbinat împotriva lui însuși , cum va dăinui împărăția lui ? ! Căci voi ziceți că Eu scot demonii cu ajutorul lui Beelzebul !
42011019	Și dacă Eu scot demonii cu ajutorul lui Beelzebul , fiii voștri cu ajutorul cui îi scot ? De aceea ei vor fi judecătorii voștri !
42011020	Dar dacă Eu scot demonii cu degetul lui Dumnezeu , atunci Împărăția lui Dumnezeu a venit peste voi !
42011021	Când cel puternic , pe deplin înarmat , își păzește propria curte , bunurile lui sunt în siguranță .
42011022	Dar când vine unul și mai puternic și-l biruiește , îi ia toate armele pe care s-a bazat și apoi împarte prăzile .
42011023	Cine nu este cu Mine este împotriva Mea , iar cine nu adună cu Mine , risipește .
42011024	Când duhul necurat iese afară dintr-un om , el umblă prin locuri pustii , căutând odihnă , dar n- o găsește . Atunci își spune : « Mă voi întoarce în casa mea , de unde am ieșit ! »
42011025	Și când vine , o găsește măturată și împodobită .
42011026	Atunci se duce și mai ia alte șapte duhuri , mai rele decât el , și intră și locuiesc acolo , iar starea din urmă a acelui om ajunge mai rea decât cea dintâi . “
42011027	În timp ce Isus spunea aceste lucruri , o femeie din mulțime și-a înălțat glasul și a zis : „ Ferice de pântecele care Te-a născut și de sânii care Te-au alăptat ! “
42011028	Dar El a zis : „ Ferice mai degrabă de cei ce aud Cuvântul lui Dumnezeu și-l păzesc ! “
42011029	În timp ce mulțimile creșteau la număr , El a început să spună : „ Această generație este o generație rea . Ea caută un semn , dar nu i se va da alt semn decât semnul lui Iona .
42011030	Căci așa cum Iona a fost un semn pentru niniveni , tot așa va fi și Fiul Omului pentru generația aceasta .
42011031	Împărăteasa din sud se va scula la judecată alături de oamenii din generația aceasta și-i va condamna , pentru că ea a venit de la marginile pământului ca să asculte înțelepciunea lui Solomon , iar aici iată că se află Unul mai mare decât Solomon !
42011032	Bărbații din Ninive se vor scula la judecată alături de această generație și o vor condamna , pentru că ei s-au pocăit la predica lui Iona , iar aici iată că se află Unul mai mare decât Iona !
42011033	Nimeni nu aprinde un felinar ca să-l pună într-o ascunzătoare ( sau sub un oboroc ) , ci îl pune pe un suport , pentru ca cei ce intră , să vadă lumina .
42011034	Ochiul tău este felinarul trupului tău . Când ochiul tău este sănătos , tot trupul tău este plin de lumină , dar când ochiul tău este rău , atunci tot trupul tău este plin de întuneric .
42011035	Ia seama deci ca lumina care este în tine să nu fie întuneric !
42011036	Prin urmare , dacă tot trupul tău este plin de lumină , fără să aibă vreo parte întunecată , va fi întru totul plin de lumină , ca atunci când te-ar lumina o lampă cu lumina ei . “
42011037	În timp ce Isus vorbea , un fariseu L-a rugat să mănânce la el . Isus a intrat și S-a așezat să mănânce .
42011038	Fariseul s-a mirat când a văzut că Isus nu Se spălase înainte de masă .
42011039	Domnul i-a zis : „ Voi , fariseii , curățați pe dinafară paharul și farfuria , dar pe dinăuntru sunteți plini de jaf și de răutate !
42011040	Nesăbuiților , oare Cel Ce a făcut partea dinafară n-a făcut și partea dinăuntru ?
42011041	Dați deci milostenie din lucrurile dinăuntru , și atunci toate vor fi curate pentru voi !
42011042	Dar vai de voi , fariseilor ! Căci voi dați zeciuială din mentă , din rută și din orice zarzavat , dar neglijați dreptatea și dragostea lui Dumnezeu ! Pe acestea trebuia să le faceți , iar pe acelea să nu le neglijați !
42011043	Vai de voi , fariseilor ! Căci voi iubiți să vi se dea scaunul de onoare în sinagogi și să fiți salutați în piețe !
42011044	Vai de voi ! Căci voi sunteți ca mormintele care nu se văd și peste care oamenii umblă fără să știe ! “
42011045	Unul dintre experții în Lege I-a zis : „ Învățătorule , spunând aceste lucruri , ne insulți și pe noi ! “
42011046	Dar El a zis : „ Vai și de voi , experți în Lege ! Căci îi faceți pe oameni să ducă poveri grele de purtat , dar voi nu le atingeți nici măcar cu unul din degetele voastre !
42011047	Vai de voi ! Căci voi zidiți mormintele profeților pe care i-au ucis strămoșii voștri !
42011048	Prin urmare , voi sunteți martori și încuviințați faptele strămoșilor voștri , căci ei i-au ucis , iar voi le zidiți mormintele !
42011049	De aceea înțelepciunea lui Dumnezeu a zis : « Le voi trimite profeți și apostoli , însă pe unii dintre ei îi vor ucide , iar pe alții îi vor persecuta » ,
42011050	ca să se ceară de la această generație sângele tuturor profeților , care a fost vărsat de la întemeierea lumii
42011051	– de la sângele lui Abel până la sângele lui Zaharia , care a pierit între altar și Templu . Da , vă spun că va fi cerut de la generația aceasta !
42011052	Vai de voi , experți în Lege ! Căci ați luat cu voi cheia cunoașterii ; nici voi n-ați intrat și i-ați împiedicat astfel și pe cei ce intrau ! “
42011053	Când Isus a ieșit de acolo , cărturarii și fariseii au început să-L critice cu înverșunare și să-I pună întrebări ostile despre multe lucruri ,
42011054	uneltind împotriva Lui ca să-L prindă în cursă cu ceva ce ar putea spune .
42012001	Între timp , mulțimea s-a adunat cu miile , așa că se călcau în picioare unii pe alții . Isus a început să le vorbească mai întâi ucenicilor Săi : „ Păziți-vă de drojdia fariseilor , care este ipocrizia !
42012002	Nu este nimic acoperit care nu va fi descoperit și nimic ascuns care nu va fi făcut cunoscut !
42012003	De aceea orice ați spus la întuneric va fi auzit la lumină și orice ați șoptit la ureche , în odăițe , va fi vestit de pe acoperișul caselor .
42012004	Vă spun vouă , prietenilor Mei , să nu vă temeți de cei ce omoară trupul , dar care , după aceea , nu mai pot face nimic !
42012005	Vă voi arăta însă de Cine să vă temeți : temeți-vă de Cel Care , după ce omoară , are autoritatea de a arunca în Gheenă ! Da , vă spun , de Acela să vă temeți !
42012006	Nu se vând oare cinci vrăbii pe doi assarioni ? Și totuși nici măcar una dintre ele nu este uitată înaintea lui Dumnezeu !
42012007	Cât despre voi , chiar și firele de păr din cap , toate vă sunt numărate ! Nu vă temeți ! Voi sunteți mai valoroși decât multe vrăbii !
42012008	Vă spun că pe oricine Mă va mărturisi în fața oamenilor , îl va mărturisi și Fiul Omului înaintea îngerilor lui Dumnezeu .
42012009	Însă cel care se va lepăda de Mine în fața oamenilor , va fi lepădat și el înaintea îngerilor lui Dumnezeu .
42012010	Și oricine va spune vreun cuvânt împotriva Fiului Omului va fi iertat , dar cel care va blasfemia împotriva Duhului Sfânt nu va fi iertat .
42012011	Când vă vor duce înaintea sinagogilor , a conducătorilor și a autorităților , să nu vă îngrijorați cu privire la cum vă veți apăra sau ce veți spune ,
42012012	pentru că Duhul Sfânt vă va învăța chiar în ceasul acela ce trebuie să spuneți . “
42012013	Cineva din mulțime I-a zis : – Învățătorule , spune-i fratelui meu să împartă moștenirea cu mine !
42012014	Dar Isus i-a răspuns : – Omule , cine M-a pus pe Mine judecător sau împărțitor între voi ? !
42012015	Apoi le-a zis : „ Fiți atenți și păziți-vă de orice fel de lăcomie , căci viața cuiva nu stă în belșugul avuțiilor lui ! “
42012016	Și le-a spus o pildă : „ Ogorul unui om bogat rodise din belșug .
42012017	El se gândea în sine însuși și zicea : « Ce să fac , pentru că nu mai am unde să-mi depozitez roadele ? ! »
42012018	Atunci a zis : « Iată ce voi face : îmi voi dărâma hambarele , voi construi altele mai mari și voi depozita acolo tot grâul și toate bunurile mele .
42012019	Apoi voi zice sufletului meu : ‘ Suflete , ai multe bunuri , adunate pentru mulți ani ; odihnește-te , mănâncă , bea și bucură-te ! ’ »
42012020	Dar Dumnezeu i-a zis : « Nesăbuitule ! Chiar în noaptea aceasta ți se cere sufletul ; și lucrurile pe care le-ai pregătit , ale cui vor fi ? ! »
42012021	Așa este cel care adună pentru sine , dar care nu este bogat față de Dumnezeu ! “
42012022	Apoi le-a zis ucenicilor Săi : „ De aceea vă spun : nu vă îngrijorați de viața voastră , gândindu-vă ce veți mânca , nici de trupul vostru , gândindu-vă cu ce vă veți îmbrăca !
42012023	Căci viața este mai mult decât mâncarea , și trupul mai mult decât îmbrăcămintea .
42012024	Uitați-vă cu atenție la corbi : ei nici nu seamănă , nici nu seceră și nu au nici cămară , nici hambar . Și totuși Dumnezeu îi hrănește . Cu cât mai valoroși sunteți voi decât păsările !
42012025	Și apoi cine dintre voi , îngrijorându-se , poate să adauge măcar un cot la firul vieții lui ? !
42012026	Deci dacă nu puteți face nici cel mai mic lucru , de ce vă mai îngrijorați de celelalte ? !
42012027	Uitați-vă cu atenție cum cresc crinii : ei nici nu trudesc din greu , nici nu torc . Și totuși vă spun că nici chiar Solomon , în toată gloria lui , nu s-a îmbrăcat ca unul dintre ei !
42012028	Iar dacă Dumnezeu îmbracă astfel iarba de pe câmp , care astăzi este , dar mâine va fi aruncată în cuptor , cu cât mai mult vă va îmbrăca El pe voi , puțin credincioșilor ? !
42012029	Nu căutați ce să mâncați și ce să beți , nici nu fiți îngrijorați ,
42012030	căci toate aceste lucruri neamurile lumii le caută ! Tatăl vostru știe că aveți nevoie de ele .
42012031	Căutați în schimb Împărăția Lui și toate aceste lucruri vi se vor da pe deasupra .
42012032	Nu te teme , turmă mică , pentru că Tatălui vostru Îi face plăcere să vă dea Împărăția !
42012033	Vindeți-vă bunurile și dați milostenie . Faceți-vă rost de pungi care nu se învechesc , o comoară nesecată în ceruri , unde nu se apropie nici un hoț și unde n-o distruge nici o molie .
42012034	Căci acolo unde este comoara voastră , acolo va fi și inima voastră !
42012035	Coapsele să vă fie încinse și lămpile aprinse ,
42012036	întocmai ca acelor oameni care își așteaptă stăpânul să se întoarcă de la nuntă , ca să-i deschidă imediat , atunci când va veni și va bate la ușă .
42012037	Ferice de sclavii aceia pe care stăpânul , la venirea lui , îi va găsi veghind ! Adevărat vă spun că el se va încinge , îi va pune să se așeze la masă și se va apropia să le slujească !
42012038	Fie că vine la a doua strajă din noapte , fie că vine la a treia strajă , fericiți sunt aceia pe care-i va găsi astfel !
42012039	Să știți că , dacă stăpânul casei ar ști la ce oră vine hoțul , ( ar veghea și ) n-ar lăsa să i se spargă casa .
42012040	Deci , fiți pregătiți și voi , pentru că Fiul Omului va veni în ceasul în care nu vă așteptați ! “
42012041	Petru L-a întrebat : – Doamne , pentru noi spui pilda aceasta sau pentru toți ?
42012042	Domnul a răspuns : – Cine este deci administratorul credincios și înțelept pe care stăpânul îl va pune responsabil peste ceilalți slujitori ai săi , ca să le dea partea de hrană la timp ?
42012043	Ferice de sclavul acela pe care stăpânul , la venirea lui , îl va găsi făcând așa !
42012044	Adevărat vă spun că îl va pune responsabil peste toate bunurile sale !
42012045	Dar dacă sclavul acela își zice în inima lui : „ Stăpânul meu întârzie să vină ! “ și începe să bată pe slujitori și pe slujnice , să mănânce , să bea și să se îmbete ,
42012046	stăpânul acelui sclav va veni într-o zi în care el nu se așteaptă și la o oră pe care nu o știe . El îl va tăia în două și-i va stabili partea la un loc cu necredincioșii .
42012047	Sclavul acela , care știe voia stăpânului său și nu se pregătește sau nu face potrivit cu voia acestuia , va fi bătut cu multe lovituri .
42012048	Iar cel ce nu știe , însă face lucruri vrednice de lovituri , va fi bătut cu mai puține lovituri . Cui i s-a dat mult , i se va cere mult , iar cui i s-a încredințat mult , i se va cere și mai mult .
42012049	Eu am venit să arunc foc pe pământ și cât aș vrea ca focul să fi fost deja aprins !
42012050	Am un botez cu care trebuie să fiu botezat și cât de apăsat sunt până este îndeplinit !
42012051	Credeți că am venit să aduc pace pe pământ ? Vă spun că nu , ci mai degrabă dezbinare .
42012052	Căci , de acum înainte , din cinci care vor fi într-o casă , trei vor fi dezbinați împotriva a doi și doi împotriva a trei .
42012053	Tatăl va fi dezbinat împotriva fiului și fiul împotriva tatălui , mama împotriva fiicei și fiica împotriva mamei , soacra împotriva nurorii ei și nora împotriva soacrei .
42012054	Apoi le-a mai zis mulțimilor : „ Când vedeți un nor ridicându-se la apus , ziceți imediat : « Vine ploaia ! » și așa se întâmplă .
42012055	Iar când vântul suflă din sud , ziceți : « Va fi arșiță ! » și așa se întâmplă .
42012056	Ipocriților ! Înfățișarea cerului și a pământului știți s-o deosebiți , dar perioada aceasta cum de n-o deosebiți ?
42012057	Și de ce nu judecați voi înșivă ce este drept ?
42012058	În timp ce te duci cu acuzatorul tău la magistrat , dă-ți silința , pe drum , să te împaci cu el , ca nu cumva să te târască înaintea judecătorului , judecătorul să te dea pe mâna ofițerului , iar ofițerul să te arunce în închisoare !
42012059	Îți spun că nu vei ieși de acolo până când nu vei fi plătit și ultimul lepton ! “
42013001	În acea vreme au sosit unii și I-au istorisit lui Isus despre galileenii al căror sânge îl amestecase Pilat cu jertfele lor .
42013002	El le-a răspuns : „ Credeți că acei galileeni au fost mai păcătoși decât ceilalți galileeni , pentru că au suferit aceste lucruri ?
42013003	Vă spun că nu ! Dar dacă nu vă pocăiți , toți veți pieri într-un fel asemănător !
42013004	Sau credeți că acei optsprezece peste care a căzut turnul Siloamului și i-a omorât au fost mai vinovați decât toți ceilalți oameni care locuiesc în Ierusalim ?
42013005	Vă spun că nu ! Ci dacă nu vă pocăiți , toți veți pieri într-un fel asemănător ! “
42013006	Apoi le-a spus această pildă : „ Un om avea un smochin plantat în via sa . A venit să caute roade în el , dar n-a găsit .
42013007	Atunci i-a zis vierului : – Iată că sunt deja trei ani de când vin și caut roade în acest smochin , dar nu găsesc ! Taie-l ( deci ) ! De ce să mai ocupe pământul degeaba ? !
42013008	Însă acesta i-a răspuns : – Stăpâne , mai lasă-l și anul acesta , iar eu voi săpa în jurul lui și îi voi pune gunoi .
42013009	Poate că , de acum înainte , va face roade ; dacă nu , îl vei tăia ! “
42013010	Într-o zi de Sabat , Isus dădea învățătură într-una din sinagogi .
42013011	Și iată că acolo era o femeie care de optsprezece ani avea un duh de neputință ; ea era încovoiată și nu se putea îndrepta pe deplin .
42013012	Când a văzut-o , Isus a chemat-o și i-a zis : „ Femeie , ești eliberată de neputința ta ! “
42013013	Și-a întins mâinile peste ea și deodată ea s-a îndreptat și-L slăvea pe Dumnezeu .
42013014	Însă conducătorul sinagogii , indignat că Isus a vindecat în ziua de Sabat , a zis mulțimii : „ Sunt șase zile în care trebuie să se lucreze . Veniți deci în acele zile să fiți vindecați , nu în ziua de Sabat ! “
42013015	Dar Domnul i-a răspuns și a zis : „ Ipocriților ! Care dintre voi nu-și dezleagă boul sau măgarul de la iesle și nu-l duce să-l adape în ziua de Sabat ? !
42013016	Această femeie , care este o fiică a lui Avraam și pe care , iată , Satan a ținut-o legată timp de optsprezece ani , nu trebuia oare să fie dezlegată de această neputință în ziua de Sabat ? “
42013017	Toți potrivnicii Lui au rămas de rușine când a zis aceste lucruri . Și întreaga mulțime se bucura de toate lucrurile minunate care se înfăptuiau prin El .
42013018	Apoi a zis : „ Cu ce seamănă Împărăția lui Dumnezeu și cu ce o voi asemăna ?
42013019	Ea este ca un bob de muștar pe care l-a luat un om și l-a aruncat în grădina lui . El a crescut și a devenit un copac , iar păsările cerului și-au făcut cuiburi între ramurile lui . “
42013020	El a zis iarăși : „ Cu ce voi asemăna Împărăția lui Dumnezeu ?
42013021	Ea este ca drojdia pe care o ia o femeie și o pune în trei măsuri de făină și care , până la urmă , face să dospească tot aluatul . “
42013022	Isus trecea prin cetăți și prin sate , dând învățătură și continuându-și călătoria spre Ierusalim .
42013023	Cineva L-a întrebat : „ Doamne , numai câțiva vor fi mântuiți ? “ El le-a zis :
42013024	„ Străduiți-vă să intrați pe ușa cea îngustă , căci vă spun că mulți vor încerca să intre , dar nu vor putea .
42013025	Odată ce Stăpânul casei se va ridica și va încuia ușa , voi , stând afară , veți începe să bateți la ușă și să ziceți : « Doamne , deschide-ne ! » , însă El vă va răspunde : « Nu știu de unde sunteți ! »
42013026	Atunci veți începe să ziceți : « Noi am mâncat și am băut înaintea Ta , și pe străzile noastre ai dat Tu învățătură ! »
42013027	Dar El va răspunde : « Vă spun că nu știu de unde sunteți ! Plecați de la Mine , voi , toți lucrătorii nedreptății ! »
42013028	Va fi plânsul și scrâșnirea dinților când îi veți vedea pe Avraam , pe Isaac , pe Iacov și pe toți profeții în Împărăția lui Dumnezeu , iar pe voi aruncați afară !
42013029	Vor veni de la răsărit și de la apus , de la nord și de la sud și se vor așeza la masă în Împărăția lui Dumnezeu !
42013030	Și iată că sunt unii din cei de pe urmă care vor fi cei dintâi și sunt unii din cei dintâi care vor fi cei din urmă . “
42013031	Chiar în ceasul acela au venit câțiva dintre farisei și I-au zis : – Pleacă și du-te de aici , căci Irod vrea să Te omoare !
42013032	El le-a răspuns : – Duceți-vă și spuneți-i acelei vulpi : iată că scot demoni și înfăptuiesc vindecări azi și mâine , iar a treia zi voi termina .
42013033	Trebuie însă ca azi , mâine și poimâine să-Mi continui drumul , pentru că nu se poate ca un profet să piară afară din Ierusalim !
42013034	Ierusalime , Ierusalime , care-i omori pe profeți și-i ucizi cu pietre pe cei trimiși la tine ! De-atâtea ori am vrut să-ți adun copiii așa cum își adună cloșca puii sub aripi , dar n-ați vrut !
42013035	Iată însă că vi se lasă casa pustie ! Vă spun că nu Mă veți mai vedea până ( va veni vremea când ) veți zice : „ Binecuvântat este Cel Ce vine în Numele Domnului ! “
42014001	Într-o zi de Sabat , Isus a intrat să mănânce în casa unuia dintre conducătorii fariseilor . Ei îl urmăreau îndeaproape .
42014002	Și iată că înaintea Lui era un om bolnav de dropică .
42014003	Isus i-a întrebat pe experții în Lege și pe farisei : „ Este voie să vindeci în ziua de Sabat sau nu ? “
42014004	Ei însă tăceau . Isus l-a luat de mână , l-a vindecat și l-a lăsat să plece ,
42014005	iar lor le-a zis : „ Care dintre voi , dacă îi cade copilul sau boul într-o fântână în ziua de Sabat , nu-l va scoate imediat afară ? “
42014006	N-au putut să-I răspundă nimic la aceste vorbe .
42014007	Când i-a văzut pe cei invitați cum își aleg scaunele de onoare , le-a spus următoarea pildă :
42014008	„ Când ești invitat de cineva la o nuntă , să nu te așezi să mănânci pe locul de onoare , ca nu cumva să fi fost invitat de către gazdă cineva mai de seamă decât tine ,
42014009	iar cel ce v-a invitat și pe tine , și pe el să vină să-ți spună : « Dă locul tău acestui om ! » Atunci , cu rușine , va trebui să ocupi ultimul loc .
42014010	Ci tu , când ești invitat , du-te și așază-te pe ultimul loc , pentru ca atunci când vine cel ce te-a invitat , să-ți spună : « Prietene , mută-te mai în față ! » Lucrul acesta îți va face cinste înaintea tuturor celor ce stau la masă împreună cu tine .
42014011	Căci oricine se înalță pe sine va fi smerit și oricine se smerește va fi înălțat . “
42014012	Apoi i-a zis și celui ce-L invitase : „ Când dai un prânz sau o cină , nu-ți invita nici prietenii , nici frații , nici rudele , nici vecinii bogați , ca nu cumva să te invite și ei pe tine și să fii astfel răsplătit .
42014013	Ci tu , când dai un ospăț , invită-i pe cei săraci , pe cei infirmi , pe cei șchiopi și pe cei orbi .
42014014	Și vei fi fericit , pentru că ei nu au cu ce să te răsplătească , dar vei fi răsplătit la învierea celor drepți . “
42014015	Când a auzit aceste vorbe , unul dintre cei ce stăteau la masă cu El I-a zis : – Ferice de acela care va mânca în Împărăția lui Dumnezeu !
42014016	Însă Isus i-a răspuns : – Un om a dat o cină mare și a invitat pe mulți .
42014017	La ora cinei , și-a trimis sclavul să le spună celor invitați : „ Veniți , căci acum toate sunt gata ! »
42014018	Dar toți , unul după altul , au început să se scuze . Primul i-a zis : „ Am cumpărat un ogor și trebuie să mă duc să-l văd . Te rog , scuză-mă ! “
42014019	Altul i-a zis : „ Am cumpărat cinci perechi de boi și mă duc să-i încerc . Te rog , scuză-mă ! “
42014020	Altul i-a zis : „ Tocmai m-am însurat și de aceea nu pot să vin ! “
42014021	Când sclavul s-a întors , l-a înștiințat pe stăpânul său de aceste lucruri . Atunci stăpânul casei s-a înfuriat și i-a zis sclavului său : „ Ieși repede pe străzile și pe aleile cetății și adu-i aici pe cei săraci , pe cei infirmi , pe cei orbi și pe cei șchiopi ! “
42014022	La urmă , sclavul a zis : „ Stăpâne , s-a făcut ce ai poruncit și tot mai este loc ! “
42014023	Stăpânul i-a zis atunci sclavului : „ Ieși pe drumuri și pe cărări și silește-i pe oameni să vină , ca să mi se umple casa !
42014024	Căci vă spun că nici unul din acei oameni care fuseseră invitați nu va gusta din cina mea ! “
42014025	Împreună cu El mergeau mulțimi mari de oameni . El S-a întors și le-a zis :
42014026	„ Dacă vine cineva la Mine și nu-și urăște tatăl , mama , soția , copiii , frații , surorile , ba chiar însăși viața sa , nu poate fi ucenicul Meu .
42014027	Oricine nu-și duce crucea lui însuși și nu vine după Mine nu poate fi ucenicul Meu .
42014028	Căci cine dintre voi , dacă vrea să construiască un turn , nu stă mai întâi să calculeze costul , ca să vadă dacă are cu ce să-l termine ?
42014029	Pentru ca nu cumva , după ce-i pune temelia , să nu-l poată termina și toți cei care văd aceasta să înceapă să-și bată joc de el
42014030	și să zică : « Omul acesta a început să construiască și n-a putut să termine ! »
42014031	Sau care rege , când pornește la război împotriva altui rege , nu stă mai întâi să se gândească bine dacă poate să i se opună cu zece mii de oameni celui ce vine împotriva lui cu douăzeci de mii ? !
42014032	Dacă nu poate , atunci , în timp ce acesta este încă departe , el îi va trimite un sol ca să ceară pace .
42014033	Tot așa , oricine dintre voi care nu renunță la toate bunurile lui , nu poate fi ucenicul Meu .
42014034	Sarea este bună . Dar dacă sarea își pierde gustul , prin ce va fi făcută din nou sărată ? !
42014035	Nu mai este de folos nici pentru pământ și nici pentru grămada de gunoi , ci oamenii o aruncă afară . Cel ce are urechi de auzit , să audă ! “
42015001	Toți colectorii de taxe și păcătoșii se apropiau de El ca să-L asculte .
42015002	Dar fariseii și cărturarii murmurau și ziceau : „ Acest Om îi primește pe păcătoși și mănâncă cu ei ! “
42015003	El însă le-a spus următoarea pildă :
42015004	„ Care om dintre voi , dacă are o sută de oi și pierde una din ele , nu le lasă pe câmp pe celelalte nouăzeci și nouă și nu se duce după cea pierdută , până când o găsește ? !
42015005	Iar când o găsește , o pune bucuros pe umeri ,
42015006	vine acasă și-și cheamă prietenii și vecinii , zicându-le : « Bucurați-vă împreună cu mine , căci mi-am găsit oaia care era pierdută ! »
42015007	Tot așa , vă spun că va fi mai mare bucurie în cer pentru un singur păcătos care se pocăiește , decât pentru nouăzeci și nouă de oameni drepți care n-au nevoie de pocăință !
42015008	Sau care femeie , dacă are zece drahme și pierde una din ele , nu aprinde o lampă , nu mătură casa și nu caută cu atenție până când o găsește ? !
42015009	Iar când o găsește , își cheamă prietenele și vecinele și le spune : « Bucurați-vă împreună cu mine , căci am găsit drahma pe care o pierdusem ! »
42015010	Tot așa , vă spun că este bucurie înaintea îngerilor lui Dumnezeu pentru un singur păcătos care se pocăiește ! “
42015011	El a mai zis : „ Un om avea doi fii .
42015012	Cel mai tânăr dintre ei i-a zis tatălui : « Tată , dă-mi partea din moșie care mi se cuvine ! » Și tatăl a împărțit între ei averea .
42015013	Nu după multe zile , fiul cel tânăr a strâns totul și a plecat într-o țară îndepărtată , iar acolo și-a risipit averea ducând o viață destrăbălată .
42015014	După ce a cheltuit totul , a venit o foamete mare în țara aceea și el a început să ducă lipsă .
42015015	S-a dus și s-a alipit de unul din cetățenii acelei țări , iar acesta l-a trimis pe câmpurile lui să-i pască porcii .
42015016	Ar fi dorit el să se sature din roșcovele pe care le mâncau porcii , dar nu i le dădea nimeni !
42015017	Și-a venit în fire și și-a zis : « Câți angajați ai tatălui meu au belșug de pâine , iar eu mor de foame aici !
42015018	Mă voi scula , mă voi duce la tatăl meu și-i voi spune : ‘ Tată , am păcătuit împotriva Cerului și înaintea ta
42015019	și nu mai sunt vrednic să fiu numit fiul tău . Fă-mă ca pe unul din angajații tăi ! ’ »
42015020	Și s-a sculat și s-a dus la tatăl lui . În timp ce el era încă departe , tatăl său l-a văzut și i s-a făcut milă de el ; a alergat la el , l-a îmbrățișat și l-a sărutat mult .
42015021	Fiul i-a zis : « Tată , am păcătuit împotriva Cerului și înaintea ta și nu mai sunt vrednic să fiu numit fiul tău ! »
42015022	Dar tatăl le-a zis sclavilor săi : « Aduceți repede cea mai bună robă și îmbrăcați-l cu ea ! Puneți-i un inel în deget și sandale în picioare !
42015023	Aduceți apoi vițelul cel îngrășat și tăiați-l ! Să mâncăm și să ne veselim ,
42015024	pentru că acest fiu al meu era mort și trăiește iarăși , era pierdut și a fost găsit ! » Și au început să se veselească .
42015025	Fiul lui cel mai în vârstă era la câmp . Când a venit și s-a apropiat de casă , a auzit muzică și dansuri
42015026	și l-a chemat pe unul din slujitori ca să-l întrebe ce se întâmplă .
42015027	Acesta i-a răspuns : « A venit fratele tău , iar tatăl tău a tăiat vițelul cel îngrășat , pentru că l-a primit înapoi sănătos . »
42015028	Atunci el s-a înfuriat și n-a vrut să intre . Tatăl lui a ieșit afară și a stăruit de el să intre .
42015029	Însă el i-a răspuns tatălui său : – Iată , eu îți slujesc de atâția ani și niciodată nu ți-am încălcat porunca ! Și mie nu mi-ai dat niciodată nici măcar un ied ca să mă veselesc cu prietenii mei !
42015030	Dar când a venit acest fiu al tău , care ți-a mâncat averea cu prostituatele , lui i-ai tăiat vițelul cel îngrășat !
42015031	Tatăl i-a zis : – Fiule , tu întotdeauna ești cu mine și tot ce este al meu este și al tău .
42015032	Dar trebuia să ne veselim și să ne bucurăm , pentru că acest frate al tău era mort și acum trăiește , era pierdut și a fost găsit ! “
42016001	Apoi le-a zis ucenicilor : „ Un om bogat avea un administrator care a fost acuzat că-i risipește averea .
42016002	El l-a chemat și i-a zis : « Ce înseamnă lucrul acesta pe care-l aud despre tine ? Dă socoteală de administrația ta , pentru că nu mai poți fi administrator ! »
42016003	Administratorul și-a zis : « Ce-o să fac , pentru că stăpânul îmi va lua slujba de administrator ? Să sap – nu sunt în stare , iar să cerșesc – mi-ar fi rușine .
42016004	Știu ce-o să fac , pentru ca , atunci când voi fi scos din administrație , ei să mă primească în casele lor ! »
42016005	I-a chemat unul câte unul pe datornicii stăpânului său și i-a zis primului : – Cât îi datorezi stăpânului meu ?
42016006	Acela i-a răspuns : – O sută de bați de untdelemn . El i-a zis : – Ia-ți chitanța , așază-te repede și scrie cincizeci !
42016007	A zis apoi altuia : – Dar tu , cât îi datorezi ? Acela i-a răspuns : – O sută de cori de grâu . El i-a zis : – Ia-ți chitanța și scrie optzeci !
42016008	Stăpânul l-a lăudat pe administratorul nedrept , deoarece lucrase cu iscusință . Căci fiii acestui veac sunt mai isteți față de propria lor generație , decât fiii luminii .
42016009	Și Eu vă spun : faceți-vă prieteni cu ajutorul bogățiilor nedrepte , pentru ca , atunci când ele vor înceta să mai fie , aceștia să vă primească în corturile veșnice !
42016010	Cine este credincios în lucrul cel mai mic este credincios și în cel mare , și cine este nedrept în lucrul cel mai mic este nedrept și în cel mare .
42016011	Așadar , dacă n-ați fost credincioși în ce privește bogățiile nedrepte , cine vă va încredința adevăratele bogății ? !
42016012	Și dacă n-ați fost credincioși în lucrul altuia , cine vă va da ce este al vostru ? !
42016013	Nici un slujitor nu poate sluji la doi stăpâni : căci ori îl va urî pe unul și-l va iubi pe celălalt , ori îi va fi devotat unuia , și-l va disprețui pe celălalt . Nu puteți sluji și lui Dumnezeu , și Bogăției ! “
42016014	Fariseii , care erau iubitori de bani , au auzit toate acestea și își băteau joc de El .
42016015	El însă le-a zis : „ Voi încercați să vă îndreptățiți pe voi înșivă înaintea oamenilor , dar Dumnezeu vă cunoaște inimile ! Căci ce este înălțat între oameni este o urâciune înaintea lui Dumnezeu .
42016016	Legea și Profeții au ținut până la Ioan : de atunci se vestește Evanghelia Împărăției lui Dumnezeu și fiecare dă buzna în ea !
42016017	Este mai ușor să treacă cerul și pământul decât să cadă o parte a vreunei litere a Legii !
42016018	Oricine divorțează de soția lui și se căsătorește cu o altă femeie comite adulter , iar cel care se căsătorește cu o femeie divorțată de soțul ei comite și el adulter .
42016019	Era un om bogat , care se îmbrăca în purpură și in subțire și care în fiecare zi se bucura de lux .
42016020	La poarta lui zăcea un om sărac , al cărui nume era Lazăr și care era plin de bube .
42016021	El dorea mult să se sature cu firimiturile care cădeau de la masa bogatului . Până și câinii veneau și-i lingeau bubele .
42016022	Săracul a murit și a fost dus de îngeri în sânul lui Avraam . A murit apoi și bogatul și a fost înmormântat .
42016023	În Locuința Morților , unde se afla în chinuri , și-a ridicat ochii și l-a văzut de departe pe Avraam și pe Lazăr în sânul acestuia .
42016024	El a strigat : – Părinte Avraam , ai milă de mine și trimite-l pe Lazăr să-și umezească vârful degetului în apă și să-mi răcorească limba , căci sunt atât de chinuit în flacăra aceasta !
42016025	Însă Avraam i-a răspuns : – Copile , adu-ți aminte că în timpul vieții tale , tu ai primit lucrurile bune , iar Lazăr le-a primit pe cele rele , așa că acum , aici , el este mângâiat , iar tu suferi .
42016026	Pe lângă toate acestea , între noi și voi a fost pusă o prăpastie mare , astfel încât cei ce vor să treacă de aici la voi , să nu poată , și nici cei de acolo să nu poată trece la noi .
42016027	El a zis : – Atunci , te rog , părinte , să-l trimiți în casa tatălui meu ,
42016028	căci am cinci frați , ca să le mărturisească aceste lucruri , așa încât să nu vină și ei în locul acesta de chin !
42016029	Avraam i-a răspuns : – Îl au pe Moise și pe Profeți ; să asculte de ei !
42016030	Dar el a zis : – Nu , părinte Avraam , ci dacă se va duce la ei cineva dintre cei morți , se vor pocăi !
42016031	Însă Avraam i-a răspuns : – Dacă nu ascultă de Moise și de Profeți , nu vor fi convinși nici dacă ar învia cineva dintre cei morți ! “
42017001	Le-a zis apoi ucenicilor Săi : „ Este imposibil să nu vină pricini de păcătuire , dar vai de cel prin care vin !
42017002	Ar fi mai bine pentru el dacă i s-ar atârna de gât o piatră de moară și ar fi aruncat în mare , decât să facă pe vreunul din acești micuți să păcătuiască !
42017003	Luați seama la voi înșivă ! Dacă fratele tău păcătuiește , mustră-l , iar dacă se pocăiește , iartă-l !
42017004	Și chiar dacă păcătuiește împotriva ta de șapte ori pe zi și de șapte ori se întoarce la tine și zice : « Mă pocăiesc ! » , tu să-l ierți ! “
42017005	Apostolii I-au zis Domnului : – Mărește-ne credința !
42017006	Domnul le-a răspuns : – Dacă ați avea credință cât un bob de muștar , ați zice acestui dud : „ Dezrădăcinează-te și sădește-te în mare ! “ , iar el v-ar asculta !
42017007	Cine dintre voi care are un sclav ce ară sau paște oile , îi va zice când vine de la câmp : „ Vino îndată și așază-te să mănânci ! “ ? !
42017008	Nu-i va zice mai degrabă : „ Pregătește-mi să mănânc și încinge-te să-mi slujești câtă vreme mănânc și beau eu , iar după aceea vei mânca și vei bea și tu ! “ ? !
42017009	Va trebui el oare să-i fie recunoscător sclavului său pentru că a făcut ceea ce-i poruncise ? ( Nu cred ) .
42017010	Tot așa și voi : când faceți tot ceea ce vi s-a poruncit , să ziceți : „ Suntem niște sclavi nevrednici de laudă ; am făcut ceea ce eram datori să facem . “
42017011	În drum spre Ierusalim , El a trecut printre Samaria și Galileea .
42017012	În timp ce intra într-un sat , L-au întâlnit zece leproși . Ei au stat la distanță
42017013	și și-au ridicat glasul zicând : – Stăpâne Isus , ai milă de noi !
42017014	Când i-a văzut , Isus le-a zis : – Duceți-vă și arătați-vă preoților ! Și , în timp ce se duceau , au fost curățiți .
42017015	Unul dintre ei , când a văzut că a fost vindecat , s-a întors slăvindu-L pe Dumnezeu cu glas tare .
42017016	El a căzut cu fața la pământ la picioarele lui Isus și I-a mulțumit . Era samaritean .
42017017	Isus a zis : „ Oare nu zece au fost curățiți ? ! Unde sunt ceilalți nouă ?
42017018	Nu s-a găsit decât străinul acesta să se întoarcă și să dea slavă lui Dumnezeu ? “
42017019	Apoi i-a zis : „ Ridică-te și du-te ; credința ta te-a vindecat ! “
42017020	Fiind întrebat de către farisei când va veni Împărăția lui Dumnezeu , Isus le-a răspuns : „ Împărăția lui Dumnezeu nu vine în așa fel încât să fie observată
42017021	și nici nu se va zice : « Iat-o aici ! » sau « Iat-o acolo ! » , pentru că Împărăția lui Dumnezeu este în mijlocul vostru ! “
42017022	Le-a zis apoi ucenicilor : – Vor veni zile când veți dori să vedeți una din zilele Fiului Omului , dar n-o veți vedea !
42017023	Vă vor zice : „ Iată-L aici ! “ sau „ Iată-L acolo ! “ Să nu vă duceți , nici să nu- i urmați !
42017024	Căci așa cum iese fulgerul și luminează de la o margine a cerului la cealaltă , tot așa va fi și cu Fiul Omului ( în ziua Sa ) !
42017025	Dar mai întâi trebuie să sufere multe și să fie respins de această generație .
42017026	Așa cum s-a întâmplat în zilele lui Noe , tot așa va fi și în zilele Fiului Omului .
42017027	Oamenii mâncau , beau , se însurau și se măritau , până în ziua când Noe a intrat în arcă și a venit potopul și i-a distrus pe toți .
42017028	Va fi la fel cum s-a întâmplat și în zilele lui Lot : oamenii mâncau , beau , cumpărau , vindeau , plantau , construiau ,
42017029	dar , în ziua când Lot a ieșit din Sodoma , a plouat foc și pucioasă din cer și i-a distrus pe toți .
42017030	Tot așa va fi și atunci când se va arăta Fiul Omului .
42017031	În ziua aceea , cel ce va fi pe acoperișul casei și va avea lucrurile în casă , să nu coboare să le ia , iar cel ce va fi la câmp , de asemenea , să nu se mai întoarcă la ce a rămas în urmă !
42017032	Aduceți-vă aminte de soția lui Lot !
42017033	Oricine caută să-și scape viața o va pierde , dar cel care și-o va pierde o va păstra .
42017034	Vă spun că , în noaptea aceea , din doi care vor fi într-un pat , unul va fi luat , iar celălalt va fi lăsat .
42017035	Două femei vor măcina împreună – una va fi luată , iar cealaltă va fi lăsată .
42017036	( Doi bărbați vor fi la câmp – unul va fi luat , iar celălalt va fi lăsat . “ )
42017037	Ei L-au întrebat : – Unde , Doamne ? Isus le-a răspuns : – Unde va fi trupul , acolo se vor aduna și vulturii !
42018001	Le-a spus apoi o pildă despre faptul că trebuie să se roage întotdeauna și să nu se descurajeze :
42018002	El le-a zis : „ Într-o cetate era un judecător care de Dumnezeu nu se temea și de oameni nu-i era rușine .
42018003	În cetatea aceea era și o văduvă care tot venea la el și-i zicea : « Fă-mi dreptate în procesul cu potrivnicul meu ! »
42018004	Pentru o vreme n-a vrut să-i facă dreptate , dar după aceea și-a zis : « Chiar dacă nu mă tem de Dumnezeu și nici de oameni nu mi-e rușine ,
42018005	totuși , pentru că această văduvă mă tot necăjește , îi voi face dreptate , ca să nu mai vină întruna și să mă bată la cap ! » “
42018006	Apoi Domnul a zis : „ Auziți ce zice judecătorul cel nedrept ?
42018007	Și oare Dumnezeu nu le va face dreptate aleșilor Săi , care strigă zi și noapte către El , măcar că întârzie față de ei ? !
42018008	Vă spun că le va face dreptate foarte curând ! Dar când va veni Fiului Omului , va găsi El oare credință pe pământ ? “
42018009	A mai spus și următoarea pildă pentru unii care se încredeau în ei înșiși că sunt drepți și îi disprețuiau pe ceilalți :
42018010	„ Doi oameni s-au dus la Templu să se roage ; unul era fariseu , iar celălalt era colector de taxe .
42018011	Fariseul stătea în picioare și se ruga în sine însuși astfel : « Dumnezeule , Îți mulțumesc că eu nu sunt ca ceilalți oameni – tâlhari , nedrepți , adulteri – și nici chiar ca acest colector de taxe !
42018012	Eu postesc de două ori pe săptămână și dau zeciuială din tot ceea ce câștig ! »
42018013	Colectorul de taxe însă stătea la distanță și nu îndrăznea nici măcar să-și ridice ochii spre cer , ci se bătea pe piept , zicând : « Dumnezeule , îndură-te de mine , păcătosul ! »
42018014	Eu vă spun că mai degrabă acesta s-a dus acasă socotit drept , decât celălalt . Căci oricine se înalță pe sine va fi smerit , iar cel ce se smerește va fi înălțat ! “
42018015	I-au adus și niște copilași ca să se atingă de ei , dar ucenicii , când au văzut aceasta , i-au mustrat pe cei care i-au adus .
42018016	Isus însă i-a chemat la Sine pe copilași și a zis : „ Lăsați copilașii să vină la Mine și nu-i opriți , pentru că Împărăția lui Dumnezeu este a celor ca ei !
42018017	Adevărat vă spun că cel care nu primește Împărăția lui Dumnezeu ca un copilaș , cu nici un chip nu va intra în ea ! “
42018018	Un conducător L-a întrebat : – Bunule Învățător , ce să fac ca să moștenesc viață veșnică ?
42018019	Isus i-a răspuns : – De ce Mă numești „ bun “ ? Nimeni nu este bun decât Unul : Dumnezeu !
42018020	Cunoști poruncile : „ Să nu comiți adulter “ , „ Să nu ucizi “ , „ Să nu furi “ , „ Să nu depui mărturie falsă “ , „ Cinstește-l pe tatăl tău și pe mama ta . “
42018021	El I-a spus : – Pe toate acestea le-am împlinit încă din tinerețea mea .
42018022	Când a auzit aceasta , Isus i-a zis : – Îți mai lipsește un lucru : vinde tot ce ai și împarte săracilor , și vei avea astfel o comoară în cer . Apoi vino , urmează-Mă !
42018023	Când a auzit el aceste lucruri , s-a întristat foarte tare , pentru că era foarte bogat .
42018024	Isus a văzut ( că se întristase foarte tare ) și a zis : – Cât de greu este pentru cei ce au bogății să intre în Împărăția lui Dumnezeu !
42018025	Căci este mai ușor să treacă o cămilă prin urechile acului , decât să intre cel bogat în Împărăția lui Dumnezeu !
42018026	Cei ce au auzit aceasta s -au întrebat : „ Atunci cine poate fi mântuit ? “
42018027	El a zis : – Ceea ce este imposibil pentru oameni , este posibil pentru Dumnezeu .
42018028	Atunci Petru I-a zis : – Iată , noi le-am lăsat pe ale noastre și Te-am urmat !
42018029	El le-a răspuns : – Adevărat vă spun că nu este nimeni care să-și fi lăsat casa sau soția , sau frații , sau părinții , sau copiii de dragul Împărăției lui Dumnezeu
42018030	și care să nu primească mult mai mult în vremea aceasta , iar în veacul care vine – viață veșnică .
42018031	Apoi i-a luat deoparte pe cei doisprezece și le-a zis : „ Iată că ne îndreptăm spre Ierusalim și toate cele scrise prin profeți despre Fiul Omului se vor împlini .
42018032	Căci El va fi dat pe mâna neamurilor , va fi batjocorit , insultat , scuipat
42018033	și , după ce-L vor biciui , Îl vor omorî , dar a treia zi va învia . “
42018034	Ei n-au înțeles nimic din aceste lucruri ; vorbirea aceasta era ascunsă de ei și nu pricepeau ce li se spunea .
42018035	În timp ce Isus Se apropia de Ierihon , un orb ședea lângă drum cerșind .
42018036	Când a auzit mulțimea trecând , orbul a întrebat ce se întâmplă .
42018037	I-au spus că trece Isus din Nazaret .
42018038	Atunci el a început să strige : – Isuse , Fiul lui David , ai milă de mine !
42018039	Cei ce mergeau în față îl mustrau spunându -i să tacă , dar el striga și mai tare : – Fiul lui David , ai milă de mine !
42018040	Isus S-a oprit și a poruncit să fie adus la El . Când orbul s-a apropiat , Isus l-a întrebat :
42018041	– Ce vrei să fac pentru tine ? El I-a răspuns : – Doamne , să-mi recapăt vederea !
42018042	Isus a zis : – Recapătă-ți vederea ; credința ta te-a vindecat !
42018043	Imediat el și-a recăpătat vederea și L-a urmat pe Isus , slăvindu-L pe Dumnezeu . Tot poporul care văzuse acest lucru a dat laudă lui Dumnezeu .
42019001	Isus a intrat în Ierihon și trecea prin cetate .
42019002	Și iată că un om numit Zacheu , care era șeful colectorilor de taxe și era bogat ,
42019003	căuta să vadă care este Isus , dar nu putea din cauza mulțimii , căci era mic de statură .
42019004	Atunci el a alergat înainte și s-a suit într-un sicomor ca să-L vadă , căci pe drumul acela urma să treacă .
42019005	Când a ajuns Isus în locul acela , s-a uitat în sus și i-a zis : – Zacheu , dă-te jos repede , pentru că astăzi trebuie să rămân în casa ta !
42019006	Zacheu s-a dat repede jos din copac și L-a primit cu bucurie .
42019007	Când au văzut acest lucru , toți au început să murmure și să zică : „ A intrat să poposească la un om păcătos ! “
42019008	Dar Zacheu a stat înaintea Domnului și I-a zis : – Iată , Doamne , jumătate din posesiunile mele le dau celor săraci , iar dacă am înșelat pe cineva cu ceva îi dau înapoi de patru ori mai mult !
42019009	Isus i-a zis : – Astăzi a intrat mântuirea în casa aceasta , deoarece și el este un fiu al lui Avraam !
42019010	Căci Fiul Omului a venit să caute și să mântuiască ce era pierdut .
42019011	În timp ce ascultau aceste lucruri , El a continuat prin a le spune o pildă , pentru că era aproape de Ierusalim , iar ei credeau că Împărăția lui Dumnezeu urma să se arate imediat .
42019012	Așadar le-a zis : „ Un nobil a plecat într-o țară îndepărtată ca să preia un regat și apoi să se întoarcă .
42019013	I-a chemat pe zece dintre sclavii lui , le-a dat zece mine și le-a zis : « Folosiți-le în negoț până când mă întorc eu ! »
42019014	Dar cetățenii lui îl urau și au trimis în urma lui o delegație să spună : « Nu vrem ca acest om să fie rege peste noi ! »
42019015	La întoarcerea sa , după ce a preluat regatul , a spus să fie chemați sclavii aceia , cărora le dăduse banii , ca să afle cât au câștigat .
42019016	Primul a venit zicând : – Stăpâne , mina ta a mai adus încă zece mine !
42019017	Stăpânul i-a zis : – Bine , sclav bun ! Pentru că ai fost credincios în lucruri mici , primește autoritate peste zece cetăți !
42019018	A venit al doilea și a zis : – Mina ta , stăpâne , a mai adus cinci !
42019019	Stăpânul i-a zis și acestuia : – Primește și tu autoritate peste cinci cetăți !
42019020	Un altul a venit și a zis : – Stăpâne , iată-ți mina ! Am ținut-o învelită într-un ștergar ,
42019021	căci m-am temut de tine , fiindcă ești un om aspru , care iei ceea ce n-ai pus și seceri ceea ce n-ai semănat !
42019022	Stăpânul i-a zis : – Sclav rău , te voi judeca după cuvintele tale ! Știai că sunt un om aspru , care iau ceea ce n-am pus și secer ceea ce n-am semănat ?
42019023	Atunci de ce n-ai pus banii la bancă , pentru ca , la întoarcere , să strâng cu dobândă ? !
42019024	Și le-a zis celor care stăteau acolo : – Luați-i mina și dați-i-o celui ce are zece mine .
42019025	Ei au zis : – Stăpâne , el are zece mine !
42019026	Vă spun că oricui are , i se va da , dar de la cel ce n-are se va lua chiar și ce are !
42019027	Cât despre acei dușmani ai mei , care n-au vrut să domnesc eu peste ei , aduceți-i aici și omorâți-i în fața mea ! “
42019028	După ce a spus aceste lucruri , a pornit în frunte , îndreptându-se spre Ierusalim .
42019029	Când S-a apropiat de Betfaghe și de Betania , lângă muntele numit „ al Măslinilor “ , i-a trimis pe doi dintre ucenici ,
42019030	spunându-le : „ Duceți-vă în satul dinaintea voastră și , în timp ce intrați în el , veți găsi un măgăruș legat , pe care n-a încălecat nimeni niciodată . Dezlegați-l și aduceți-l !
42019031	Dacă vă va întreba cineva : « De ce-l dezlegați ? » , să-i spuneți : « Domnul are nevoie de el ! » “
42019032	Cei ce fuseseră trimiși s-au dus și au găsit totul așa cum le spusese Isus .
42019033	În timp ce dezlegau măgărușul , stăpânii acestuia i-au întrebat : – De ce dezlegați măgărușul ?
42019034	Ei au răspuns : – Domnul are nevoie de el !
42019035	Și l-au adus la Isus . Apoi și-au aruncat hainele peste măgăruș și L-au așezat pe Isus deasupra lui .
42019036	În timp ce El mergea , oamenii își așterneau hainele pe drum .
42019037	Când S-a apropiat deja de povârnișul dinspre Muntele Măslinilor , toți cei din mulțimea ucenicilor , plini de bucurie , au început să-L laude pe Dumnezeu cu glas tare pentru toate minunile pe care le văzuseră .
42019038	Ei ziceau : „ Binecuvântat este Împăratul Care vine în Numele Domnului ! Pace în cer și slavă în locurile preaînalte ! “
42019039	Unii dintre fariseii din mulțime I-au zis : – Învățătorule , mustră-Ți ucenicii !
42019040	El a răspuns : – Vă spun că , dacă aceștia vor tăcea , pietrele vor striga !
42019041	Când S-a apropiat de cetate și a văzut-o , Isus a plâns pentru ea .
42019042	El a zis : „ Dacă ai fi cunoscut și tu în ziua aceasta lucrurile care-ți puteau aduce pacea ! Dar acum ele sunt ascunse de ochii tăi !
42019043	Vor veni zile peste tine când dușmanii tăi vor ridica rampe de asalt împotriva ta , te vor înconjura și te vor asedia din toate părțile !
42019044	Te vor strivi de pământ pe tine și pe copiii tăi din mijlocul tău și nu vor lăsa în tine piatră pe piatră , pentru că n-ai cunoscut vremea cercetării tale ! “
42019045	A intrat în Templu și a început să-i scoată afară pe cei ce vindeau acolo ,
42019046	spunându-le : „ Este scris : « Casa Mea va fi o casă de rugăciune » , dar voi ați făcut din ea o peșteră de tâlhari ! “
42019047	Isus dădea în fiecare zi învățătură în Templu . Conducătorii preoților , cărturarii și fruntașii poporului căutau să-L omoare ,
42019048	dar nu știau cum să facă , pentru că tot poporul se ținea lipit de El , ascultându-L .
42020001	Într-una din zile , în timp ce Isus dădea învățătură poporului în Templu și vestea Evanghelia , au venit conducătorii preoților și cărturarii împreună cu bătrânii
42020002	și L-au întrebat : – Spune-ne , cu ce autoritate faci aceste lucruri și cine Ți-a dat această autoritate ?
42020003	El le-a răspuns : – Vă voi pune și Eu o întrebare . Spuneți-Mi :
42020004	botezul lui Ioan era din cer sau de la oameni ?
42020005	Ei au început să discute între ei și să zică : „ Dacă vom răspunde : « Din cer ! » , ne va întreba : « Atunci de ce nu l-ați crezut ? » ,
42020006	iar dacă vom răspunde : « De la oameni ! » , tot poporul ne va ucide cu pietre , fiindcă este convins că Ioan a fost un profet . “
42020007	Așa că I-au răspuns că nu știu de unde era .
42020008	Atunci și Isus le-a zis : – Nici Eu nu vă spun cu ce autoritate fac aceste lucruri .
42020009	Apoi a început să spună poporului următoarea pildă : „ Un om a plantat o vie , a arendat-o unor viticultori și a plecat într-o călătorie pentru o vreme îndelungată .
42020010	La vremea roadelor a trimis un sclav la viticultori , ca să-i dea partea cuvenită din rodul viei . Viticultorii însă l-au bătut și l-au trimis înapoi cu mâinile goale .
42020011	A mai trimis un alt sclav , dar și pe acela l-au bătut , l-au înjosit și l-au trimis înapoi cu mâinile goale .
42020012	A mai trimis un al treilea , dar și pe acesta l-au rănit și l-au aruncat afară .
42020013	Atunci stăpânul viei a zis : « Ce să fac ? Îl voi trimite pe fiul meu preaiubit ; poate că pe el îl vor respecta ! »
42020014	Dar viticultorii , când l-au văzut , și-au zis unii altora : « Acesta este moștenitorul ! Să-l omorâm pentru ca moștenirea să fie a noastră ! »
42020015	Și l-au scos afară din vie și l-au omorât . Așadar , ce le va face stăpânul viei ?
42020016	Va veni și-i va nimici pe viticultorii aceia , iar via o va da altora . “ Când au auzit ei aceste cuvinte , au zis : „ Să nu se întâmple una ca asta ! “
42020017	Dar El i-a privit și le-a zis : „ Atunci ce înseamnă următorul pasaj unde a fost scris : « Piatra pe care au respins-o zidarii a devenit piatra din capul unghiului . » ?
42020018	Oricine cade peste piatra aceea va fi sfărâmat în bucăți , iar pe acela peste care cade ea , îl va zdrobi . “
42020019	Chiar în ceasul acela cărturarii și conducătorii preoților au căutat să pună mâna pe El , dar le-a fost frică de popor ; căci ei știau că împotriva lor spusese Isus această pildă .
42020020	Au început să-L urmărească îndeaproape și au trimis niște spioni , care se prefăceau că sunt oameni drepți , ca să-L prindă cu vorba și să-L poată da astfel pe mâna puterii și autorității guvernatorului .
42020021	Aceștia L-au întrebat : – Învățătorule , știm că vorbești și-i înveți pe oameni corect , că nu ești părtinitor , ci îi înveți calea lui Dumnezeu în adevăr .
42020022	Se cuvine să plătim tribut Cezarului sau nu ?
42020023	El însă și-a dat seama de viclenia lor și le-a zis :
42020024	– Arătați-mi un denar ! Chipul și inscripția de pe el , ale cui sunt ? – Ale Cezarului , au răspuns ei .
42020025	El le-a zis : – Așadar , dați Cezarului ce este al Cezarului , iar lui Dumnezeu ce este al lui Dumnezeu !
42020026	Astfel ei n-au putut să-L prindă cu vorba în fața poporului și , mirați de răspunsul Lui , au tăcut .
42020027	Apoi au venit la El niște saduchei , care zic că nu există înviere , și L-au întrebat :
42020028	– Învățătorule , Moise ne-a scris că dacă fratele cuiva moare fără să aibă copii și-i rămâne astfel doar soția , fratele acestuia trebuie să se căsătorească cu văduva și să-i ridice un urmaș fratelui său .
42020029	Erau șapte frați . Primul și-a luat o soție , dar a murit fără să aibă copii .
42020030	Cu al doilea s-a întâmplat la fel .
42020031	Al treilea s-a căsătorit și el cu văduva și tot așa toți cei șapte ; și au murit fără să aibă copii .
42020032	Femeia a murit ultima dintre toți .
42020033	Deci , la înviere , soția căruia dintre ei va fi femeia ? Căci toți șapte au avut-o de soție !
42020034	Isus le-a răspuns : – Copiii veacului acestuia se însoară și se mărită ,
42020035	dar cei care vor fi considerați vrednici să aibă parte de veacul acela și de învierea dintre cei morți nici nu se vor mai însura , nici nu se vor mai mărita ,
42020036	căci ei nu mai pot muri pentru că sunt ca îngerii și sunt fiii lui Dumnezeu , fiind fii ai învierii .
42020037	Iar cu privire la faptul că cei morți sunt înviați , însuși Moise a făcut cunoscut acest lucru , acolo unde scrie despre tufiș , când vorbește despre Domnul ca fiind Dumnezeul lui Avraam , Dumnezeul lui Isaac și Dumnezeul lui Iacov .
42020038	Ori El nu este un Dumnezeu al celor morți , ci al celor vii , căci pentru El toți sunt vii .
42020039	Atunci unii dintre cărturari I-au zis : – Învățătorule , bine ai zis !
42020040	Căci nu mai îndrăzneau să-I pună nici o întrebare .
42020041	El însă i-a întrebat : – Cum de zic ei despre Cristos că este fiul lui David ?
42020042	Căci David însuși , în cartea Psalmilor , spune : „ Domnul I-a zis Domnului meu : « Șezi la dreapta Mea ,
42020043	până voi face din dușmanii Tăi așternut al picioarelor Tale ! » “
42020044	Așadar , David Îl numește „ Domn “ ; deci cum este El fiul lui ?
42020045	Apoi le-a vorbit ucenicilor în auzul întregului popor :
42020046	„ Păziți-vă de cărturari , cărora le place să umble în robe lungi și care iubesc să fie salutați prin piețe și să li se dea scaunele de onoare în sinagogi și locurile de onoare la mese .
42020047	Ei devorează casele văduvelor și fac rugăciuni lungi de ochii lumii . Aceștia vor primi o condamnare mult mai mare . “
42021001	Când Și-a ridicat privirea , i-a văzut pe cei bogați punându-și darurile în vistieria Templului .
42021002	A văzut și o văduvă săracă , punând acolo două lepta .
42021003	Isus a zis : „ Adevărat vă spun că această văduvă săracă a pus mai mult decât toți ,
42021004	pentru că toți aceștia au pus din abundența lor , dar ea , din sărăcia ei , a pus tot ce avea ca să trăiască . “
42021005	În timp ce unii vorbeau despre Templu , că este împodobit cu pietre frumoase și cu daruri , El a zis :
42021006	– Cât despre aceste lucruri pe care le vedeți , vor veni zile când nu va fi lăsată piatră pe piatră ; totul va fi dărâmat .
42021007	Ei L-au întrebat : – Învățătorule , când se vor întâmpla aceste lucruri și care va fi semnul când urmează să se întâmple acestea ?
42021008	El le-a răspuns : – Vedeți să nu fiți duși în rătăcire ! Căci vor veni mulți în Numele Meu , zicând : „ Eu sunt Acela ! “ și „ Vremea se apropie ! “ Să nu vă duceți după ei !
42021009	Când veți auzi de războaie și răscoale , să nu vă îngroziți , căci întâi trebuie să se întâmple aceste lucruri . Dar sfârșitul nu va fi imediat .
42021010	Apoi El le-a zis : – Un neam se va ridica împotriva altui neam și o împărăție împotriva altei împărății .
42021011	Vor fi cutremure mari și foamete , și molime în diverse locuri ; vor fi manifestări înspăimântătoare și semne mari din cer .
42021012	Dar , înainte de toate acestea , vor pune mâinile pe voi și vă vor persecuta . Vă vor da pe mâna sinagogilor , vă vor arunca în închisori și vă vor duce înaintea regilor și înaintea guvernatorilor din pricina Numelui Meu .
42021013	Vi se va da astfel prilejul să fiți mărturie înaintea lor .
42021014	Hotărâți-vă deci în inimile voastre să nu vă pregătiți mai dinainte apărarea !
42021015	Căci Eu vă voi da cuvinte și o înțelepciune căreia nici unul din potrivnicii voștri nu i se va putea opune și n-o va putea contrazice !
42021016	Veți fi trădați chiar și de părinți , de frați , de rude și de prieteni , iar pe unii dintre voi vă vor da la moarte .
42021017	Și veți fi urâți de toți din pricina Numelui Meu .
42021018	Dar nici un fir de păr din cap nu vi se va pierde .
42021019	Prin răbdarea voastră vă veți câștiga sufletele .
42021020	Când veți vedea Ierusalimul înconjurat de armate , atunci să știți că pustiirea lui este aproape .
42021021	Atunci cei din Iudeea să fugă în munți , cei din mijlocul Ierusalimului să iasă afară , iar cei de pe câmpii să nu intre în el ,
42021022	căci acestea sunt zile de răzbunare , ca să se împlinească toate lucrurile care au fost scrise .
42021023	Vai de cele ce vor fi însărcinate și de cele ce vor alăpta în zilele acelea ! Căci va fi strâmtorare mare peste pământ și urgie peste poporul acesta !
42021024	Vor cădea uciși de ascuțișul sabiei și vor fi duși captivi prin toate neamurile , iar Ierusalimul va fi călcat în picioare de către neamuri , până când se vor împlini vremurile neamurilor .
42021025	Vor fi semne în soare , lună și stele , iar pe pământ va fi suferință printre neamuri , încremenite de urletul mării și al valurilor .
42021026	Oamenii vor leșina de frică în așteptarea lucrurilor care urmează să vină asupra omenirii , căci puterile cerurilor vor fi clătinate .
42021027	Atunci Îl vor vedea pe Fiul Omului venind pe un nor , cu putere și mare slavă .
42021028	Când vor începe să se întâmple aceste lucruri , îndreptați-vă și ridicați-vă capetele , pentru că răscumpărarea voastră se apropie !
42021029	Le-a spus apoi o pildă : – Uitați-vă la smochin și la toți copacii .
42021030	Când vedeți că deja înfrunzesc , știți că de acum vara este aproape .
42021031	Tot așa și voi , când vedeți că se întâmplă aceste lucruri , să știți că Împărăția lui Dumnezeu este aproape .
42021032	Adevărat vă spun că nu va trece această generație până când nu se vor întâmpla toate aceste lucruri .
42021033	Cerul și pământul vor trece , însă cuvintele Mele nu vor trece !
42021034	Luați seama la voi înșivă , ca nu cumva să vi se îngreuneze inimile cu îmbuibare , cu beții și cu îngrijorările vieții și astfel ziua aceea să vină asupra voastră pe neașteptate ,
42021035	ca o capcană ! Căci ea va veni peste toți locuitorii de pe toată fața pământului .
42021036	Vegheați tot timpul , rugându-vă să puteți scăpa de toate aceste lucruri care urmează să se întâmple și să puteți sta în picioare înaintea Fiului Omului !
42021037	În fiecare zi Isus dădea învățătură în Templu , iar în fiecare seară ieșea și-Și petrecea noaptea pe muntele numit „ al Măslinilor “ .
42021038	Și tot poporul venea dis-de-dimineață la El în Templu , ca să-L asculte .
42022001	Se apropia Sărbătoarea Azimelor , căreia i se spune și „ Paștele “ .
42022002	Conducătorii preoților și cărturarii căutau o modalitate să-L omoare pe Isus , căci se temeau de popor .
42022003	Atunci Satan a intrat în Iuda , numit „ Iscarioteanul “ , care era din numărul celor doisprezece .
42022004	Acesta s-a dus și a discutat cu conducătorii preoților și cu comandanții gărzii Templului cum să-L dea pe mâna lor .
42022005	Ei s-au bucurat și au stabilit să-i dea bani .
42022006	El a fost de acord și a început să caute un prilej ca să-L dea pe mâna lor , în absența mulțimii .
42022007	Apoi a venit ziua Sărbătorii Azimelor , zi în care trebuia să fie jertfit mielul de Paște .
42022008	Isus i-a trimis pe Petru și pe Ioan înainte și le-a zis : – Duceți-vă și pregătiți-ne mielul de Paște ca să mâncăm !
42022009	Ei L-au întrebat : – Unde vrei să -l pregătim ?
42022010	Isus le-a răspuns : – Iată , când veți intra în cetate , vă va întâlni un om care duce un vas cu apă . Urmați-l până la casa în care va intra
42022011	și spuneți-i stăpânului casei astfel : „ Învățătorul te întreabă : « Unde este camera de oaspeți în care urmează să mănânc mielul de Paște împreună cu ucenicii Mei ? » “
42022012	El vă va arăta sus o cameră mare și aranjată . Acolo să faceți pregătirile !
42022013	Ei s-au dus și au găsit totul așa cum le spusese Isus ; și au pregătit mielul de Paște .
42022014	Când a sosit ceasul , Isus S-a așezat la masă împreună cu apostolii .
42022015	El le-a zis : „ Am dorit mult să mănânc împreună cu voi această masă de Paște , înainte de suferința Mea !
42022016	Căci vă spun că nu voi mai mânca din ea până când nu își va găsi împlinirea în Împărăția lui Dumnezeu ! “
42022017	A luat apoi un pahar , a adus mulțumiri și a zis : „ Luați-l și împărțiți-l între voi !
42022018	Căci vă spun că , de acum încolo , nu voi mai bea din rodul viței până când va veni Împărăția lui Dumnezeu . “
42022019	Apoi a luat o pâine și , după ce a adus mulțumiri , a frânt-o și le-a dat-o zicând : „ Acesta este trupul Meu , care se dă pentru voi ; să faceți lucrul acesta în amintirea Mea ! “
42022020	În același fel , după ce au mâncat , a luat paharul și a zis : „ Acest pahar este Legământul cel Nou în sângele Meu , care se varsă pentru voi .
42022021	Dar iată că mâna trădătorului Meu este cu Mine la masă !
42022022	Căci într-adevăr , Fiul Omului Se duce după cum a fost hotărât , dar vai de omul acela prin care El este trădat ! “
42022023	Ei au început să se întrebe unii pe alții cine să fie oare acela dintre ei care urmează să facă lucrul acesta .
42022024	Între ei s-a iscat și o ceartă cu privire la care dintre ei ar trebui să fie considerat cel mai mare .
42022025	Isus însă le-a zis : – Regii neamurilor stăpânesc peste ele , iar cei ce au autoritate asupra lor sunt numiți „ binefăcători “ .
42022026	Cu voi să nu fie așa ! Ci cel mai mare dintre voi să devină ca cel mai mic , iar cel care conduce să fie ca cel care slujește .
42022027	Căci cine este mai mare , cel care stă la masă sau cel care slujește ? Oare nu cel care stă la masă ? Eu însă sunt între voi ca cel care slujește !
42022028	Voi sunteți cei care ați rămas cu Mine în încercările Mele .
42022029	De aceea și Eu vă ofer o împărăție , așa cum și Tatăl Meu Mi-a oferit-o Mie ,
42022030	ca să mâncați și să beți la masa Mea , în Împărăția Mea , și să stați pe tronuri judecând cele douăsprezece seminții ale lui Israel .
42022031	Simon , Simon , iată , Satan a cerut să vă cearnă așa cum se cerne grâul ,
42022032	dar Eu m-am rugat pentru tine , ca să nu ți se piardă credința . Iar când te vei întoarce , întărește-i pe frații tăi !
42022033	Petru I-a răspuns : – Doamne , sunt gata să merg cu Tine chiar și la închisoare și la moarte !
42022034	Isus i-a zis : – Îți spun , Petru , că nu va cânta cocoșul astăzi până când nu te vei lepăda de trei ori că nu Mă cunoști !
42022035	Apoi le-a zis : – Când v-am trimis fără pungă , fără traistă și fără sandale , ați dus voi lipsă de ceva ? – De nimic ! I-au răspuns ei .
42022036	El le-a mai zis : – Acum , dimpotrivă , cel ce are o pungă , s-o ia ! La fel și traista ! Iar cel ce nu are sabie , să-și vândă haina și să-și cumpere una !
42022037	Căci vă spun că ceea ce este scris trebuie să se împlinească în Mine , și anume : „ El a fost numărat alături de cei nelegiuiți . “ Da , ceea ce este scris despre Mine este gata să se împlinească .
42022038	Ei au zis : – Doamne , iată aici două săbii ! – De-ajuns ! le-a zis El .
42022039	A ieșit afară și S-a dus , ca de obicei , spre Muntele Măslinilor . Ucenicii L-au urmat și ei .
42022040	Când a ajuns în locul acela , le-a zis : „ Rugați-vă să nu cădeți în ispită ! “
42022041	Apoi S-a retras de lângă ei , cam la o distanță de o aruncătură de piatră , s-a pus pe genunchi și s-a rugat
42022042	zicând : „ Tată , dacă vrei , îndepărtează de la Mine paharul acesta ! Totuși facă-se nu voia Mea , ci a Ta ! “
42022043	( Atunci I s-a arătat un înger din cer , ca să-L întărească .
42022044	Fiind în agonie , El se ruga cu și mai multă ardoare , iar sudoarea Lui devenise ca niște picături de sânge care cădeau pe pământ . )
42022045	Când S-a ridicat de la rugăciune și a venit la ucenici , i-a găsit adormiți de întristare .
42022046	El le-a zis : „ De ce dormiți ? Sculați-vă și rugați-vă , ca să nu cădeți în ispită ! “
42022047	În timp ce El încă vorbea , iată că au venit o mulțime de oameni , iar cel numit Iuda , unul din cei doisprezece , mergea înaintea lor . El s-a apropiat de Isus ca să-L sărute ,
42022048	dar Isus i-a zis : „ Iuda , cu un sărut Îl trădezi tu pe Fiul Omului ? “
42022049	Când cei din jurul lui Isus au văzut ce urma să se întâmple , au zis : – Doamne , să lovim cu sabia ?
42022050	Și unul dintre ei l-a lovit cu sabia pe sclavul marelui preot , tăindu-i urechea dreaptă .
42022051	Însă Isus a zis : – Încetați cu aceasta ! Și a atins urechea acelui om și l-a vindecat .
42022052	Apoi Isus le-a zis conducătorilor preoților , comandanților gărzii Templului și bătrânilor , care veniseră împotriva Lui : „ Ați ieșit cu săbii și ciomege , ca după un tâlhar ?
42022053	Când eram cu voi în fiecare zi în Templu , n-ați pus mâna pe Mine ! Însă acesta este ceasul vostru și autoritatea întunericului ! “
42022054	Atunci L-au prins și L-au dus și L-au băgat în casa marelui preot . Petru L-a urmat de la distanță .
42022055	Au aprins un foc în mijlocul curții și au șezut jos . Petru s-a așezat și el printre ei .
42022056	O slujnică , când l-a văzut șezând lângă foc , s-a uitat țintă la el și a zis : – Și acesta era cu El !
42022057	Însă el s-a lepădat zicând : – Nu-L cunosc , femeie !
42022058	După puțin timp , l-a văzut altcineva , care a zis : – Și tu ești dintre ei ! Dar Petru a zis : – Nu sunt , omule !
42022059	Cam o oră mai târziu , un altul a susținut cu tărie , zicând : – Cu siguranță și acesta era cu El , căci este galileean !
42022060	Dar Petru a zis : – Omule , nu știu despre ce vorbești ! Și imediat , în timp ce el încă vorbea , a cântat cocoșul .
42022061	Domnul S-a întors și s-a uitat la Petru . Atunci Petru și-a adus aminte de cuvântul pe care i-l spusese Domnul : „ Astăzi , înainte de cântatul cocoșului , te vei lepăda de Mine de trei ori ! “
42022062	Și a ieșit afară și a plâns cu amar .
42022063	Oamenii care-L păzeau pe Isus Îl batjocoreau și-L băteau .
42022064	Ei L-au legat la ochi și-L întrebau zicând : „ Profețește , cine este cel ce Te-a lovit ? “
42022065	Și rosteau multe alte blasfemii împotriva Lui .
42022066	Când s-a făcut ziuă , sfatul bătrânilor poporului , conducătorii preoților și cărturarii s-au adunat împreună și L-au dus pe Isus în sinedriul lor .
42022067	Ei I-au zis : – Dacă Tu ești Cristosul , spune-ne ! Isus le-a răspuns : – Dacă vă voi spune , cu nici un chip nu veți crede ,
42022068	iar dacă vă voi întreba , cu nici un chip nu-Mi veți răspunde , ( nici nu- Mi veți da drumul ) .
42022069	De acum încolo , Fiul Omului va fi așezat la dreapta puterii lui Dumnezeu .
42022070	Toți au întrebat : – Ești Tu deci Fiul lui Dumnezeu ? El le-a răspuns : – Chiar voi înșivă spuneți că Eu sunt .
42022071	Atunci ei au zis : – Ce nevoie mai avem de mărturie ? ! Căci noi înșine am auzit -o din gura Lui !
42023001	Toți cei din adunarea lor s-au ridicat și L-au dus pe Isus la Pilat .
42023002	Ei au început să-L acuze zicând : „ Pe Acesta L-am găsit pervertindu-ne neamul , interzicând a se da tribut Cezarului și zicând despre Sine că este Cristos , un Împărat ! “
42023003	Pilat L-a întrebat : – Ești Tu Împăratul iudeilor ? Isus i-a răspuns : – Este așa cum spui .
42023004	Pilat le-a zis conducătorilor preoților și mulțimilor : – Eu nu găsesc nimic vinovat în Omul Acesta !
42023005	Dar ei au insistat și au zis : – Întărâtă poporul , dând învățătură prin toată Iudeea , din Galileea , de unde a început , și până aici !
42023006	Când a auzit acest lucru , Pilat a întrebat dacă Omul este galileean
42023007	și , aflând că este sub autoritatea lui Irod , L-a trimis la Irod , care se afla și el în Ierusalim în zilele acelea .
42023008	Irod s-a bucurat foarte mult când L-a văzut pe Isus , pentru că de multă vreme dorea să-L vadă , din pricina a ceea ce auzise despre El , și spera să-L vadă înfăptuind vreun semn .
42023009	I-a pus multe întrebări , dar Isus nu i-a răspuns nimic .
42023010	Conducătorii preoților și cărturarii stăteau acolo , acuzându-L cu vehemență .
42023011	Irod împreună cu soldații lui L-au tratat cu dispreț și , după ce și-au bătut joc de El , L-au îmbrăcat într-o haină strălucitoare și L-au trimis înapoi la Pilat .
42023012	În ziua aceea , Irod și Pilat s-au împrietenit unul cu altul , căci înainte fuseseră în dușmănie unul față de celălalt .
42023013	Pilat i-a chemat laolaltă pe conducătorii preoților , pe conducători și pe popor
42023014	și le-a zis : – Mi L-ați adus pe Omul Acesta , ca pe Unul Care duce în rătăcire poporul . Și iată că eu L-am cercetat înaintea voastră , dar n-am găsit în Omul Acesta nici un lucru de care să fie vinovat , așa cum L-ați acuzat voi .
42023015	Și nici Irod nu L-a găsit vinovat , pentru că ni L-a trimis înapoi . Iată deci că n-a făcut nimic vrednic de moarte .
42023016	Așadar , după ce-L voi pedepsi , Îl voi elibera !
42023017	( El trebuia să le elibereze pe cineva cu ocazia sărbătorii . )
42023018	Însă ei au strigat cu toții : – La o parte cu Acesta ! Eliberează-ni-l pe Baraba !
42023019	Acesta fusese aruncat în închisoare pentru o răscoală care avusese loc în cetate și pentru crimă .
42023020	Pilat le-a vorbit din nou , vrând să-L elibereze pe Isus ,
42023021	însă ei strigau : – Răstignește-L ! Răstignește-L !
42023022	El le-a zis a treia oară : – Dar ce rău a făcut Acesta ? Eu n-am găsit în El nici un lucru vrednic de moarte ! Așadar , după ce-L voi pedepsi , Îl voi elibera !
42023023	Dar ei au continuat să strige tot mai tare și să-i ceară să fie răstignit . Și strigătele lor ( și ale conducătorilor preoților ) au biruit .
42023024	Pilat a decis să li se îndeplinească cererea .
42023025	L-a eliberat , așa cum cereau ei , pe cel care fusese aruncat în închisoare pentru răscoală și crimă , iar pe Isus L-a dat pe mâna lor , ca să-i facă după cum doresc .
42023026	În timp ce-L duceau de-acolo , l-au apucat pe Simon , un om din Cirena , care venea de la câmp , și i-au pus crucea în spinare ca s-o ducă după Isus .
42023027	Pe Isus Îl urma o mare mulțime de oameni , printre care și niște femei care se băteau în piept și-L jeleau .
42023028	Dar Isus S-a întors către ele și le-a zis : „ Fiice ale Ierusalimului , nu Mă plângeți pe Mine , ci plângeți-vă pe voi și pe copiii voștri !
42023029	Căci iată , vin zile în care se va spune : « Ferice de cele sterpe , de pântecele care n-au născut și de sânii care n-au alăptat ! »
42023030	Atunci vor începe să zică munților : « Cădeți peste noi ! » și dealurilor : « Acoperiți-ne ! »
42023031	Căci dacă i se fac aceste lucruri copacului verde , ce se va întâmpla cu cel uscat ? ! “
42023032	Au fost aduși și doi răufăcători ca să fie executați împreună cu El .
42023033	Când au ajuns în locul numit „ Craniul “ , i-au răstignit acolo pe Isus și pe răufăcători , unul la dreapta și unul la stânga .
42023034	( Isus zicea : „ Tată , iartă-i , căci nu știu ce fac ! “ ) Au tras la sorți ca să-și împartă hainele Lui între ei .
42023035	Poporul stătea acolo și se uita . Conducătorii își băteau joc de El , zicând : „ Pe alții i-a salvat ; să Se salveze și pe Sine dacă este Cristosul lui Dumnezeu , Alesul ! “
42023036	Soldații , de asemenea , își băteau joc de El ; ei veneau , Îi ofereau vin acru
42023037	și ziceau : „ Dacă Tu ești Împăratul iudeilor , salvează-Te pe Tine Însuți ! “
42023038	Deasupra Lui era o inscripție ( cu litere grecești , latinești și aramaice ) : „ Acesta este Împăratul iudeilor . “
42023039	Unul dintre răufăcătorii care fuseseră răstigniți Îl insulta zicând : „ Nu ești Tu Cristosul ? Salvează-Te pe Tine și salvează-ne și pe noi ! “
42023040	Celălalt însă l-a mustrat zicând : „ Nu te temi de Dumnezeu , tu , care ești sub aceeași sentință ?
42023041	Pentru noi , într-adevăr , este drept , căci noi primim ceea ce merităm pentru ce-am săvârșit , dar Acesta n-a săvârșit nimic rău ! “
42023042	Apoi a zis : – Isuse , adu-Ți aminte de mine când vii în Împărăția Ta !
42023043	Isus i-a răspuns : – Adevărat îți spun , astăzi vei fi cu Mine în Rai !
42023044	Era deja cam pe la ceasul al șaselea . Și s-a făcut întuneric peste toată țara până pe la ceasul al nouălea .
42023045	Soarele s-a întunecat , iar draperia Templului a fost despicată la mijloc .
42023046	Isus a strigat cu glas tare : „ Tată , în mâinile Tale Îmi încredințez duhul ! “ Și spunând aceasta , Și-a dat suflarea .
42023047	Când centurionul a văzut ce se întâmplase , L-a slăvit pe Dumnezeu și a zis : „ Într-adevăr Omul Acesta era un Om drept ! “
42023048	Toate mulțimile care se adunaseră în fața acestei priveliști , văzând ce se întâmplă , s-au întors bătându-și piepturile .
42023049	Toți cunoscuții Lui , inclusiv femeile care-L însoțiseră din Galileea , stăteau la distanță și se uitau la aceste lucruri .
42023050	Și iată că era un om pe nume Iosif , un sfetnic în Sinedriu , om bun și drept ,
42023051	care nu fusese de acord cu planul și acțiunea lor . Era din Arimateea , o cetate a iudeilor , și aștepta și el Împărăția lui Dumnezeu .
42023052	Acesta a venit la Pilat și i-a cerut trupul lui Isus .
42023053	După ce I-a dat jos trupul , L-a înfășurat într-o pânză de in și L-a pus într-un mormânt săpat în stâncă , în care nu mai fusese pus nimeni .
42023054	Era Ziua Pregătirii și începea Sabatul .
42023055	Femeile , cele care veniseră împreună cu El din Galileea , s-au luat după Iosif și au văzut mormântul și cum a fost pus trupul lui Isus .
42023056	Ele s-au întors și au pregătit miresme și uleiuri aromate . Apoi , în ziua de Sabat , s-au odihnit , potrivit poruncii .
42024001	Dar în prima zi a săptămânii , foarte de dimineață , ele au venit la mormânt , aducând miresmele pe care le pregătiseră .
42024002	Au găsit rostogolită piatra de la intrarea mormântului ,
42024003	iar când au intrat , n-au găsit trupul Domnului Isus .
42024004	În timp ce erau înmărmurite din cauza acestui lucru , iată că doi bărbați în haine strălucitoare au stat lângă ele .
42024005	Îngrozite , ele și-au plecat fețele la pământ . Dar ei le-au zis : „ De ce-L căutați pe Cel Viu între cei morți ?
42024006	Nu este aici , ci a fost înviat ! Aduceți-vă aminte ce v-a spus pe când era încă în Galileea ,
42024007	când zicea că Fiul Omului trebuie să fie trădat în mâinile păcătoșilor și să fie răstignit , iar a treia zi să învie . “
42024008	Și ele și-au adus aminte de cuvintele Lui .
42024009	Când s-au întors de la mormânt , i-au anunțat despre toate aceste lucruri pe cei unsprezece și pe toți ceilalți .
42024010	Cele care le-au spus apostolilor aceste lucruri erau : Maria Magdalena , Ioana , Maria – mama lui Iacov – și celelalte care erau împreună cu ele .
42024011	Însă cuvintele acestea li s-au părut basme și nu le-au crezut pe femei .
42024012	Petru însă s-a ridicat și a alergat la mormânt . Când s-a aplecat ca să se uite înăuntru , a văzut doar fâșiile de pânză . Apoi s-a întors acasă , mirat de ce s-a întâmplat .
42024013	În aceeași zi , iată că doi dintre ei se duceau spre un sat numit Emaus , care era la o distanță de șaizeci de stadii de Ierusalim .
42024014	Aceștia vorbeau unul cu altul despre lucrurile care se întâmplaseră .
42024015	În timp ce vorbeau și se întrebau , Isus Însuși S-a apropiat și mergea alături de ei .
42024016	Dar ochii lor erau împiedicați să-L recunoască .
42024017	El i-a întrebat : – Ce vorbe sunt acestea pe care le schimbați între voi pe drum ? Ei s-au oprit , uitându-se triști ,
42024018	iar unul dintre ei , pe nume Cleopa , i-a răspuns : – Tu ești singurul străin în Ierusalim , de nu știi ce s-a întâmplat în el în zilele acestea ? !
42024019	– Ce anume ? i-a întrebat El . – Cele privitoare la Isus din Nazaret , i-au răspuns ei , Care era un profet puternic în faptă și cuvânt înaintea lui Dumnezeu și a întregului popor .
42024020	Și cum conducătorii preoților și conducătorii noștri L-au dat să fie condamnat la moarte și L-au răstignit .
42024021	Noi însă speram că El este Cel Ce avea să-l răscumpere pe Israel . Da , și pe lângă toate acestea , iată că aceasta este a treia zi de când s-au întâmplat aceste lucruri !
42024022	Mai mult , niște femei de-ale noastre ne-au uimit cu totul . Ele au fost dis-de-dimineață la mormânt
42024023	și nu I-au mai găsit trupul . Când au venit , ne-au spus că au văzut o vedenie cu îngeri care le-au spus că El trăiește .
42024024	Unii din cei ce erau cu noi s-au dus la mormânt și au găsit exact așa cum au spus femeile , dar pe El nu L-au văzut .
42024025	El le-a zis : – O , cât de nesăbuiți și de înceți la inimă sunteți când este vorba să credeți tot ce au spus profeții !
42024026	Nu trebuia oare Cristosul să sufere aceste lucruri și să intre în slava Lui ?
42024027	Și , începând de la Moise și de la toți profeții , le-a explicat ce era scris cu privire la El în toate Scripturile .
42024028	Când s-au apropiat de satul în care mergeau , El s-a făcut că vrea să meargă mai departe .
42024029	Dar ei au stăruit de El , zicând : – Rămâi cu noi , pentru că este spre seară și ziua este deja pe sfârșite ! Astfel El a intrat să rămână cu ei .
42024030	În timp ce stătea la masă cu ei , a luat pâinea , a rostit binecuvântarea , apoi a frânt -o și le-a dat-o .
42024031	Atunci li s-au deschis ochii și L-au recunoscut , dar El S-a făcut nevăzut dinaintea lor .
42024032	Și-au zis unul altuia : „ Nu ne ardea inima ( în noi ) când ne vorbea pe drum și când ne deschidea Scripturile ? “
42024033	S-au ridicat chiar în ceasul acela , s-au întors la Ierusalim și i-au găsit adunați laolaltă pe cei unsprezece și pe cei care erau împreună cu ei .
42024034	Ei le-au zis : „ Domnul a înviat într-adevăr și i S-a arătat lui Simon ! “
42024035	Și le-au istorisit ce s-a întâmplat pe drum și cum li S-a făcut cunoscut la frângerea pâinii .
42024036	În timp ce spuneau ei aceste lucruri , El Însuși a stat în mijlocul lor și le-a zis : „ Pace vouă ! “
42024037	Îngroziți și înspăimântați , ei credeau că văd un duh .
42024038	El le-a zis : „ De ce sunteți tulburați și de ce vi se ridică astfel de îndoieli în inimile voastre ?
42024039	Uitați-vă la mâinile și la picioarele Mele : Eu Însumi sunt ! Atingeți-Mă și vedeți : un duh n-are carne și oase , așa cum vedeți că am Eu ! “
42024040	Și spunând aceasta , le-a arătat mâinile și picioarele Lui .
42024041	Dar pentru că ei , de bucurie , tot nu credeau și se mirau , le-a zis : „ Aveți aici ceva de mâncare ? “
42024042	I-au dat o bucată de pește fript ( și un fagure de miere ) ,
42024043	iar El le-a luat și le-a mâncat în fața lor .
42024044	Apoi le-a zis : „ Acestea sunt lucrurile pe care vi le spuneam când încă eram cu voi , și anume că trebuie să se împlinească tot ceea ce este scris despre Mine în Legea lui Moise , în Profeți și în Psalmi . “
42024045	Atunci le-a deschis mintea , ca să înțeleagă Scripturile ,
42024046	și le-a zis : „ Așa este scris , și anume Cristosul trebuia să sufere și să învie dintre cei morți a treia zi ,
42024047	iar pocăința spre iertarea păcatelor să fie vestită în Numele Lui tuturor neamurilor , începând din Ierusalim .
42024048	Voi sunteți martori ai acestor lucruri .
42024049	Iată , trimit peste voi promisiunea Tatălui Meu ; voi însă rămâneți în cetate până când veți fi îmbrăcați cu putere de sus ! “
42024050	Apoi i-a condus afară , până spre Betania . Și-a ridicat mâinile și i-a binecuvântat ,
42024051	iar în timp ce-i binecuvânta s-a depărtat de ei și a fost luat în cer .
42024052	Ei I s-au închinat și apoi s-au întors la Ierusalim cu mare bucurie .
42024053	Și tot timpul erau în Templu , lăudându-L și binecuvântându-L pe Dumnezeu . ( Amin . )
43001001	La început era Cuvântul , și Cuvântul era cu Dumnezeu , și Cuvântul era Dumnezeu .
43001002	El era la început cu Dumnezeu .
43001003	Toate au fost făcute prin El și nici un lucru care a fost făcut n-a fost făcut fără El .
43001004	În El era viața , și viața era lumina oamenilor .
43001005	Lumina luminează în întuneric și întunericul n-a învins-o .
43001006	Era un om trimis de Dumnezeu , al cărui nume era Ioan .
43001007	El a venit ca martor ca să depună mărturie despre Lumină , pentru ca toți să creadă prin el .
43001008	Nu el era Lumina , ci el a venit ca să depună mărturie despre Lumină .
43001009	Lumina adevărată , Care îl luminează pe orice om , venea în lume .
43001010	El era în lume și lumea a fost făcută prin El , dar lumea nu L-a cunoscut .
43001011	A venit la ceea ce era a Lui , dar ai Săi nu L-au primit .
43001012	Însă tuturor celor ce L-au primit , adică celor ce cred în Numele Lui , le-a dat dreptul să devină copii ai lui Dumnezeu ,
43001013	născuți nu din sânge , nici din voia firii , nici din voia vreunui om , ci din Dumnezeu .
43001014	Și Cuvântul a devenit trup și a locuit printre noi , iar noi am privit slava Lui , o slavă ca a Singurului născut din Tatăl , plin de har și de adevăr .
43001015	Ioan depunea mărturie despre El și striga : „ Acesta este Cel despre Care spuneam : « Cel Ce vine după mine este înaintea mea , pentru că era înainte de mine ! » “
43001016	Fiindcă noi toți am primit din plinătatea Lui și har după har .
43001017	Căci Legea a fost dată prin Moise , dar harul și adevărul au venit prin Isus Cristos .
43001018	Nimeni nu L-a văzut vreodată pe Dumnezeu . Singurul născut , El Însuși Dumnezeu , Cel Care este în sânul Tatălui , El L-a făcut cunoscut .
43001019	Iată mărturia lui Ioan când iudeii din Ierusalim au trimis ( la el ) niște preoți și leviți ca să-l întrebe : – Tu cine ești ?
43001020	El a mărturisit ; n-a refuzat să răspundă , ci a mărturisit : – Nu eu sunt Cristosul !
43001021	Ei l-au întrebat : – Atunci cine ești ? Ești Ilie ? – Nu sunt ! a răspuns el . – Ești Profetul ? – Nu ! a răspuns el .
43001022	Atunci i-au zis : – Dar cine ești ? – ca să le dăm un răspuns celor ce ne-au trimis ! Ce spui tu despre tine însuți ?
43001023	El a zis : – Eu sunt glasul celui ce strigă în pustie : „ Neteziți calea Domnului ! “ , așa cum a spus profetul Isaia .
43001024	Ei fuseseră trimiși de către farisei ,
43001025	așa că l-au întrebat : – Atunci , dacă nu ești nici Cristosul , nici Ilie , nici Profetul , de ce botezi ?
43001026	Ioan le-a răspuns : – Eu botez cu apă , dar în mijlocul vostru stă Unul pe Care voi nu-L cunoașteți ,
43001027	Cel Ce vine după mine , Căruia eu nu sunt vrednic să-I dezleg cureaua sandalei ! “
43001028	Acestea s-au întâmplat în Betania , dincolo de Iordan , unde boteza Ioan .
43001029	În ziua următoare , Ioan L-a văzut pe Isus venind la el și a zis : „ Iată Mielul lui Dumnezeu , Care îndepărtează păcatul lumii !
43001030	El este Cel despre Care spuneam : « După mine vine un om Care este înaintea mea , pentru că era înainte de mine .
43001031	Nici eu nu-L cunoșteam , dar tocmai pentru aceasta am venit să botez cu apă , ca El să fie făcut cunoscut Israelului . » “
43001032	Ioan a depus următoarea mărturie : „ L-am văzut pe Duhul coborând din cer ca un porumbel și rămânând peste El .
43001033	Nici eu nu-L cunoșteam , dar Cel Ce m-a trimis să botez cu apă mi-a zis : « Cel peste Care vei vedea Duhul coborând și rămânând , Acela este Cel Care botează cu Duhul Sfânt ! »
43001034	Iar eu am văzut și am depus mărturie că Acesta este Fiul lui Dumnezeu . “
43001035	În ziua următoare , Ioan stătea iarăși cu doi dintre ucenicii lui
43001036	și , văzându-L pe Isus trecând , a zis : „ Iată Mielul lui Dumnezeu ! “
43001037	Cei doi ucenici ai lui au auzit ce a spus și L-au urmat pe Isus .
43001038	Isus S-a întors și , văzând că aceștia Îl urmează , i-a întrebat : – Ce căutați ? Ei I-au răspuns : – Rabbi – care tradus , înseamnă „ Învățătorule “ – unde stai ?
43001039	El le-a zis : – Veniți și veți vedea ! Ei s-au dus și au văzut unde stătea ; și în ziua aceea au rămas cu El . Era cam pe la ceasul al zecelea .
43001040	Unul din cei doi , care auziseră cuvintele lui Ioan și-L urmaseră pe Isus , era Andrei , fratele lui Simon Petru .
43001041	El l-a găsit mai întâi pe fratele său , Simon , și i-a zis : „ Noi L-am găsit pe Mesia ! “ – care este tradus „ Cristos “ .
43001042	Și l-a dus la Isus . Când l-a văzut , Isus i-a zis : „ Tu ești Simon , fiul lui Ioan ; tu vei fi numit « Chifa » “ – care este tradus „ Petru “ .
43001043	A doua zi Isus a vrut să se ducă în Galileea . L-a găsit pe Filip și i-a zis : „ Urmează-Mă ! “
43001044	Filip era din Betsaida , din cetatea lui Andrei și a lui Petru .
43001045	Filip l-a găsit pe Natanael și i-a zis : – Noi L-am găsit pe Cel despre Care a scris Moise în Lege , precum și profeții , pe Isus , fiul lui Iosif din Nazaret !
43001046	Natanael i-a zis : – Poate ieși ceva bun din Nazaret ? ! Filip i-a răspuns : – Vino și vezi !
43001047	Isus l-a văzut pe Natanael venind la El și a zis despre el : „ Iată , într-adevăr , un israelit în care nu este viclenie ! “
43001048	Natanael L-a întrebat : – De unde mă cunoști ? Isus i-a răspuns : – Te-am văzut când stăteai sub smochin , înainte ca Filip să te cheme .
43001049	Natanael a zis : – Rabbi , Tu ești Fiul lui Dumnezeu , Tu ești Împăratul lui Israel !
43001050	Isus i-a răspuns : – Crezi pentru că ți-am spus că te-am văzut sub smochin ? Vei vedea lucruri mai mari decât acestea !
43001051	Apoi i-a zis : – Adevărat , adevărat vă spun că veți vedea cerul deschis și pe îngerii lui Dumnezeu înălțându-se și coborându-se peste Fiul Omului !
43002001	A treia zi a fost o nuntă în Cana Galileii . Mama lui Isus era acolo .
43002002	La nuntă au fost invitați și Isus cu ucenicii Săi .
43002003	Când s-a terminat vinul , mama lui Isus I-a zis : – Nu mai au vin !
43002004	Isus i-a răspuns : – Femeie , ce am Eu de-a face cu tine ? Nu mi-a sosit încă ceasul !
43002005	Mama Lui le-a zis slujitorilor : „ Faceți orice vă va spune ! “
43002006	Erau acolo șase vase de piatră , puse după obiceiul de curățire al iudeilor , în fiecare încăpând două sau trei măsuri .
43002007	Isus le-a zis : „ Umpleți vasele cu apă ! “ Și ei le-au umplut până sus .
43002008	El le-a mai zis : „ Acum scoateți din ele și duceți-i mai-marelui ospățului ! “ Și ei i-au dus .
43002009	Mai-marele ospățului a gustat apa care fusese făcută vin – el nu știa de unde este , însă slujitorii care scoseseră apa știau – l-a chemat pe mire și i-a zis :
43002010	„ Orice om pune la masă mai întâi vinul cel bun , iar după ce oaspeții au băut mult , îl pune pe cel mai puțin bun . Tu însă ai ținut vinul cel bun până acum ! “
43002011	Isus a făcut acest început al semnelor Lui în Cana Galileii și Și-a arătat slava , iar ucenicii Lui au crezut în El .
43002012	După aceea S-a coborât la Capernaum împreună cu mama , frații și ucenicii Lui , și acolo n-au rămas decât câteva zile .
43002013	Paștele iudeilor era aproape și Isus S-a suit la Ierusalim .
43002014	I-a găsit în Templu pe cei care vindeau boi , oi și porumbei și pe schimbătorii de bani stând la mesele lor .
43002015	A făcut un bici din frânghii și i-a scos pe toți afară din Templu , împreună cu oile și boii lor . A împrăștiat monedele schimbătorilor de bani și le-a răsturnat mesele ,
43002016	iar celor ce vindeau porumbei le-a zis : „ Ridicați acestea de aici ! Nu faceți din Casa Tatălui Meu o casă de negoț ! “
43002017	Ucenicii Lui și-au adus aminte că este scris : „ Râvna pentru Casa Ta Mă mistuie ! “
43002018	Atunci iudeii I-au zis : – Prin ce semn ne arăți că ai dreptul să faci acestea ?
43002019	Isus le-a răspuns : – Dărâmați acest Templu , și în trei zile îl voi ridica !
43002020	Iudeii I-au zis : – Au trebuit patruzeci și șase de ani ca să fie construit Templul acesta , și Tu-l vei ridica în trei zile ? !
43002021	El însă vorbea despre Templul trupului Său .
43002022	Atunci când El a fost înviat dintre cei morți , ucenicii Lui și-au amintit că spusese aceste vorbe și au crezut Scripturile și cuvântul pe care-l spusese Isus .
43002023	Pe când Isus era în Ierusalim , în timpul Sărbătorii Paștelui , mulți au crezut în Numele Lui , văzând semnele pe care le făcea .
43002024	Dar Isus nu se încredea în ei , pentru că îi cunoștea pe toți
43002025	și nu avea nevoie ca cineva să facă mărturisiri despre vreun om , fiindcă El Însuși știa ce era în om .
43003001	Între farisei era un om pe nume Nicodim , un conducător al iudeilor .
43003002	Acesta a venit la Isus noaptea și I-a zis : – Rabbi , știm că ești un învățător Care a venit de la Dumnezeu . Căci nimeni nu poate face aceste semne pe care le faci Tu , dacă nu este Dumnezeu cu el .
43003003	Isus i-a răspuns : – Adevărat , adevărat îți spun că , dacă cineva nu este născut din nou nu poate vedea Împărăția lui Dumnezeu !
43003004	Nicodim L-a întrebat : – Cum poate fi născut un om bătrân ? Poate el oare să intre a doua oară în pântecele mamei lui și să fie născut ?
43003005	Isus i-a răspuns : – Adevărat , adevărat îți spun că , dacă cineva nu este născut din apă și din Duh nu poate să intre în Împărăția lui Dumnezeu !
43003006	Ce este născut din carne este carne , iar ce este născut din Duh este duh .
43003007	Să nu te miri că ți-am spus : „ Trebuie să fiți născuți din nou ! “
43003008	Vântul suflă încotro vrea și-i auzi vuietul , dar nu știi de unde vine și unde se duce . Tot așa se întâmplă cu oricine este născut din Duhul .
43003009	Nicodim L-a întrebat : – Cum se pot întâmpla aceste lucruri ?
43003010	Isus i-a răspuns : – Tu ești învățătorul lui Israel și nu înțelegi aceste lucruri ? !
43003011	Adevărat , adevărat îți spun că noi vorbim ceea ce știm și depunem mărturie despre ceea ce am văzut , dar voi nu primiți mărturia noastră .
43003012	Dacă v-am vorbit despre lucrurile pământești și nu credeți , cum veți crede dacă vă voi vorbi despre lucrurile cerești ? !
43003013	Nimeni nu s-a suit în cer în afară de Cel Care a coborât din cer , adică de Fiul Omului ( Care este în cer )
43003014	Și , așa cum Moise a înălțat șarpele în pustie , tot așa trebuie să fie înălțat și Fiul Omului ,
43003015	pentru ca oricine crede în El să aibă viață veșnică .
43003016	Fiindcă atât de mult a iubit Dumnezeu lumea , încât L-a dat pe singurul Lui Fiu , pentru ca oricine crede în El să nu piară , ci să aibă viață veșnică .
43003017	Căci Dumnezeu nu L-a trimis pe Fiul Său în lume ca să judece lumea , ci ca lumea să fie mântuită prin El .
43003018	Cel ce crede în El nu este judecat ; însă cel ce nu crede a și fost judecat , pentru că nu a crezut în Numele singurului Fiu al lui Dumnezeu .
43003019	Și judecata este aceasta : lumina a venit în lume , dar oamenii au iubit mai mult întunericul decât lumina , pentru că faptele lor erau rele .
43003020	Căci oricine face răul urăște lumina și nu vine la lumină , ca să nu i se expună faptele .
43003021	Dar cel ce lucrează potrivit cu adevărul vine la lumină , ca să i se arate faptele , fiindcă sunt făcute în Dumnezeu .
43003022	După aceea , Isus și ucenicii Lui au venit în ținutul Iudeii . Și stătea acolo cu ei și boteza .
43003023	Ioan boteza și el în Aenon , aproape de Salim , pentru că acolo erau multe ape , și oamenii continuau să vină și să fie botezați .
43003024	Căci Ioan încă nu fusese aruncat în închisoare .
43003025	Între unii din ucenicii lui Ioan și un iudeu s-a iscat o controversă cu privire la curățire .
43003026	Au venit la Ioan și i-au zis : – Rabbi , iată că Cel Ce era cu tine dincolo de Iordan , Cel despre Care tu ai depus mărturie , botează și toți se duc la El !
43003027	Ioan a răspuns : – Omul nu poate primi decât ceea ce i-a fost dat din cer .
43003028	Voi înșivă îmi sunteți martori că am zis : „ Nu sunt eu Cristosul , ci eu sunt trimis înaintea Lui . “
43003029	Cel ce are mireasă este mire . Însă prietenul mirelui , cel care stă și-l aude , se bucură foarte mult de glasul mirelui . Prin urmare această bucurie a mea este deplină .
43003030	El trebuie să crească , iar eu să mă micșorez .
43003031	Cel Ce vine de sus este deasupra tuturor . Cel ce vine de pe pământ este pământesc și vorbește lucruri de pe pământ . Cel Ce vine din cer este deasupra tuturor .
43003032	El depune mărturie despre ceea ce a văzut și a auzit , dar nimeni nu primește mărturia Lui .
43003033	Cel ce primește mărturia Lui confirmă că Dumnezeu este adevărat .
43003034	Căci Cel pe Care L-a trimis Dumnezeu vorbește cuvintele lui Dumnezeu , pentru că Dumnezeu nu-I dă Duhul cu măsură .
43003035	Tatăl Îl iubește pe Fiul și a dat toate lucrurile în mâna Lui .
43003036	Cel ce crede în Fiul are viața veșnică , dar cel ce nu crede în Fiul nu va vedea viața , ci mânia lui Dumnezeu rămâne peste el .
43004001	Când Isus a aflat că fariseii au auzit că El face și botează mai mulți ucenici decât Ioan –
43004002	cu toate că nu Isus Însuși boteza , ci ucenicii Lui –
43004003	a părăsit Iudeea și S-a întors iarăși în Galileea .
43004004	Trebuia să treacă prin Samaria ,
43004005	prin urmare , a ajuns într-o cetate a Samariei , numită Sihar , aproape de ogorul pe care Iacov i-l dăduse fiului său Iosif .
43004006	Acolo se afla fântâna lui Iacov . Isus , obosit de călătorie , S-a așezat lângă fântână . Era cam pe la ceasul al șaselea .
43004007	O femeie din Samaria a venit să scoată apă . Isus i-a zis : – Dă-Mi să beau !
43004008	Ucenicii Lui se duseseră în cetate să cumpere de mâncare .
43004009	Femeia samariteancă I-a zis : – Cum de Tu , iudeu , ceri să bei de la mine , femeie samariteancă ? ! Iudeii , într-adevăr , nu au legături cu samaritenii .
43004010	Isus i-a răspuns : – Dacă ai fi cunoscut tu darul lui Dumnezeu și Cine este Cel Ce-ți zice : „ Dă-Mi să beau ! “ , tu însăți I-ai fi cerut , și El ți-ar fi dat apă vie !
43004011	Femeia I-a zis : – Domnule , n-ai găleată , iar fântâna este adâncă . De unde ai deci această apă vie ? !
43004012	Ești Tu mai mare decât părintele nostru Iacov , care ne-a dat fântâna și care a băut el însuși din ea , atât el , cât și fiii și turmele lui ?
43004013	Isus i-a răspuns : – Oricui bea din apa aceasta , îi va fi iarăși sete .
43004014	Dar celui ce bea din apa pe care i-o voi da Eu , nu-i va mai fi sete în veac , ci apa pe care i-o voi da Eu va deveni în el un izvor de apă , țâșnind spre viața veșnică .
43004015	Femeia I-a zis : – Domnule , dă-mi și mie această apă , ca să nu-mi mai fie sete și să nu mai vin până aici să scot !
43004016	El i-a zis : – Du-te , cheamă-l pe soțul tău și vino aici !
43004017	Femeia I-a răspuns : – N-am soț ! Isus i-a zis : – Ai spus bine : „ N-am soț ! “ ,
43004018	pentru că cinci soți ai avut , iar cel pe care-l ai acum nu-ți este soț . Este adevărat ceea ce ai spus .
43004019	Femeia I-a zis : – Domnule , văd că Tu ești profet !
43004020	Strămoșii noștri s-au închinat pe muntele acesta , iar voi spuneți că în Ierusalim este locul unde trebuie să se închine oamenii .
43004021	Isus i-a răspuns : – Crede-Mă , femeie , că vine ceasul când nu vă veți mai închina Tatălui nici pe muntele acesta și nici în Ierusalim .
43004022	Voi vă închinați la ceea ce nu cunoașteți ; noi ne închinăm la ceea ce cunoaștem , căci mântuirea este de la iudei .
43004023	Dar vine ceasul , și acum a și venit , când adevărații închinători I se vor închina Tatălui în duh și în adevăr ; căci astfel de închinători caută Tatăl .
43004024	Dumnezeu este Duh , iar cei ce I se închină trebuie să I se închine în duh și în adevăr .
43004025	Femeia I-a zis : – Știu că urmează să vină Mesia – Căruia I se zice Cristos . Când va veni El , ne va spune toate lucrurile .
43004026	Isus i-a zis : – Eu , Cel Care-ți vorbește , sunt Acela .
43004027	Chiar atunci au venit ucenicii Lui și se mirau că vorbea cu o femeie . Totuși nici unul n-a întrebat : „ Ce cauți ? “ sau „ De ce vorbești cu ea ? “
43004028	Femeia a lăsat urciorul , a plecat în cetate și le-a zis oamenilor :
43004029	„ Veniți să vedeți un Om care mi-a spus tot ce am făcut ! Ar putea să fie Acesta Cristosul ? “
43004030	Ei au ieșit din cetate și veneau spre El .
43004031	Între timp , ucenicii Îl rugau : – Rabbi , mănâncă !
43004032	Dar El le-a răspuns : – Eu am de mâncat o mâncare despre care voi nu știți .
43004033	Ca urmare , ucenicii și-au zis unii altora : „ Nu cumva I-a adus cineva de mâncare ? “
43004034	Isus le-a mai zis : – Mâncarea Mea este să fac voia Celui Ce M-a trimis și să împlinesc lucrarea Lui .
43004035	Nu ziceți voi că mai sunt încă patru luni și vine secerișul ? Iată , Eu vă spun , ridicați-vă ochii și priviți ogoarele ; ele sunt albe , gata pentru seceriș ! Chiar acum ,
43004036	cel ce seceră primește răsplată și strânge rod pentru viața veșnică , pentru ca și cel ce seamănă și cel ce seceră să se bucure împreună .
43004037	Căci în această privință este adevărată zicala : „ Unul seamănă , iar altul seceră ! “
43004038	Eu v-am trimis să secerați acolo unde nu voi v-ați străduit ; alții s-au străduit , iar voi ați intrat în strădania lor .
43004039	Mulți samariteni din cetatea aceea au crezut în El din pricina mărturiei femeii care zicea : „ Mi-a spus tot ce-am făcut ! “
43004040	Așadar , când samaritenii au venit la El , L-au rugat să rămână la ei . Și El a rămas acolo două zile .
43004041	Mult mai mulți au crezut apoi din pricina cuvintelor Lui
43004042	și-i ziceau femeii : „ Acum nu mai credem din pricina spuselor tale , căci am auzit noi înșine și știm că , într-adevăr , Acesta este Mântuitorul lumii ! “
43004043	După cele două zile , Isus a plecat de acolo spre Galileea .
43004044	Căci El Însuși spusese că un profet nu are parte de onoare în patria lui .
43004045	Când a ajuns în Galileea , galileenii L-au primit bine . Ei văzuseră tot ce făcuse în Ierusalim la sărbătoare , căci și ei fuseseră la sărbătoare .
43004046	A venit din nou în Cana Galileii , unde prefăcuse apa în vin . Era acolo un slujbaș al regelui , al cărui fiu era bolnav în Capernaum .
43004047	Când acesta a auzit că Isus a venit din Iudeea în Galileea , s-a dus la El și L-a rugat să vină să-i vindece fiul , căci era pe moarte .
43004048	Isus i-a zis : – Dacă nu vedeți semne și minuni , nicidecum nu veți crede !
43004049	Slujbașul regelui I-a zis : – Doamne , vino până nu moare copilașul meu !
43004050	Isus i-a răspuns : – Du-te ; fiul tău trăiește ! Omul a crezut cuvintele pe care i le-a spus Isus și a plecat .
43004051	În timp ce se cobora el spre casă , sclavii lui l-au întâmpinat și i-au zis că fiul lui trăiește !
43004052	Atunci el i-a întrebat de ceasul în care începuse să-i fie mai bine . Ei i-au răspuns : „ Ieri la ceasul al șaptelea l-a lăsat febra . “
43004053	Tatăl a recunoscut că tocmai în ceasul acela Isus îi spusese : „ Fiul tău trăiește ! “ Și a crezut el și toată casa lui .
43004054	Acesta a fost al doilea semn pe care l-a făcut Isus după ce a venit din Iudeea în Galileea .
43005001	După aceea , a avut loc o sărbătoare a iudeilor și Isus S-a dus la Ierusalim .
43005002	În Ierusalim , lângă Poarta Oilor , este un bazin numit în evreiește „ Betesda “ , care are cinci porticuri .
43005003	În acestea zăceau o mulțime de bolnavi , orbi , ologi și paralizați , ( care așteptau mișcarea apei .
43005004	Căci un înger al Domnului cobora din când în când în bazin și tulbura apa . Și primul care pășea în el , după tulburarea apei , era făcut sănătos , orice boală ar fi avut . )
43005005	Se afla acolo un om care era infirm de treizeci și opt de ani .
43005006	Isus l-a văzut zăcând și , știind că este infirm de multă vreme , l-a întrebat : – Vrei să te faci bine ?
43005007	Bolnavul I-a răspuns : – Domnule , nu am pe nimeni care să mă arunce în bazin atunci când este tulburată apa și , până mă duc eu , coboară altul înaintea mea !
43005008	Isus i-a zis : – Ridică-te , ia-ți targa și umblă !
43005009	Dintr-odată omul s-a făcut bine , și-a luat targa și a început să umble . Ziua aceea era o zi de Sabat .
43005010	Prin urmare , iudeii îi ziceau celui ce fusese vindecat : – Este zi de Sabat ! Nu ți se dă voie să-ți iei targa !
43005011	Însă el le-a răspuns : – Cel Ce m-a făcut bine mi-a zis : „ Ia-ți targa și umblă ! “
43005012	Ei l-au întrebat : – Cine este Omul Care ți-a zis : „ Ia-ți targa și umblă ! “ ?
43005013	Dar cel vindecat nu știa cine este , pentru că Isus dispăruse din mulțimea care era în locul acela .
43005014	După aceea , Isus l-a găsit în Templu și i-a zis : „ Iată că te-ai făcut bine ! Să nu mai păcătuiești , ca să nu ți se întâmple ceva și mai rău ! “
43005015	Omul a plecat și le-a spus iudeilor că Isus este Cel Care l-a făcut bine .
43005016	De aceea iudeii Îl persecutau pe Isus , fiindcă făcea aceste lucruri în ziua de Sabat .
43005017	Însă Isus le-a zis : „ Tatăl Meu lucrează până acum , iar Eu , de asemenea , lucrez ! “
43005018	Tocmai de aceea iudeii căutau și mai mult să-L omoare , fiindcă nu numai că dezlega Sabatul , ci și vorbea despre Dumnezeu ca despre Tatăl Său , făcându-Se astfel egal cu Dumnezeu .
43005019	Prin urmare , Isus le-a mai zis : „ Adevărat , adevărat vă spun că Fiul nu poate face nimic de la Sine , ci doar ceea ce-L vede pe Tatăl făcând . Ceea ce face Tatăl , face și Fiul întocmai .
43005020	Căci Tatăl Îl iubește pe Fiul și-I arată tot ce face El ; și Îi va arăta lucrări mai mari decât acestea , pentru ca voi să vă minunați .
43005021	Într-adevăr , așa cum Tatăl învie morții și le dă viață , tot așa și Fiul dă viață oricui dorește El !
43005022	Căci Tatăl nu judecă pe nimeni , ci toată judecata I-a dat-o Fiului ,
43005023	pentru ca toți să-L onoreze pe Fiul așa cum Îl onorează pe Tatăl . Cel ce nu-L onorează pe Fiul nu-L onorează nici pe Tatăl , Care L-a trimis .
43005024	Adevărat , adevărat vă spun că cine ascultă Cuvântul Meu și crede în Cel Ce M-a trimis are viață veșnică și nu vine la judecată , ci a trecut de la moarte la viață .
43005025	Adevărat , adevărat vă spun că vine ceasul , și acum a și venit , când cei morți vor auzi glasul Fiului lui Dumnezeu și cei ce ascultă vor trăi .
43005026	Căci așa cum Tatăl are viața în Sine Însuși , tot așa I-a dat și Fiului să aibă viața în Sine Însuși
43005027	și I-a dat autoritate să facă judecată , pentru că este Fiul Omului .
43005028	Nu vă mirați de acest lucru , pentru că vine ceasul când toți cei din morminte vor auzi glasul Lui
43005029	și vor ieși afară – cei ce au făcut binele vor învia pentru viață , iar cei ce au înfăptuit răul vor învia pentru judecată .
43005030	Eu nu pot face nimic de la Mine ; Eu judec după cum aud , și judecata Mea este dreaptă , pentru că nu caut să fac voia Mea , ci voia Celui Ce M-a trimis .
43005031	Dacă Eu depun mărturie despre Mine Însumi , atunci mărturia Mea nu este adevărată .
43005032	Este un Altul Care depune mărturie despre Mine și știu că mărturia pe care o depune El despre Mine este adevărată .
43005033	Voi ați trimis la Ioan , și el a depus mărturie pentru adevăr .
43005034	Nu că Eu aș avea nevoie de mărturia unui om , ci spun aceasta pentru ca voi să fiți mântuiți .
43005035	El era lampa aprinsă și strălucitoare și voi ați vrut să vă veseliți pentru un ceas la lumina lui .
43005036	Eu însă am o mărturie mai mare decât cea a lui Ioan . Căci lucrările pe care Mi le-a dat Tatăl să le împlinesc , tocmai lucrările acestea , pe care Eu le fac , depun mărturie despre Mine că Tatăl M-a trimis .
43005037	Și Tatăl , Care M-a trimis , a depus El Însuși mărturie despre Mine . Voi nu I-ați auzit niciodată glasul și nici nu I-ați văzut înfățișarea ,
43005038	iar Cuvântul Lui nu rămâne în voi , pentru că nu credeți în Acela pe Care L-a trimis El .
43005039	Voi cercetați Scripturile deoarece credeți că în ele aveți viață veșnică , dar tocmai acestea sunt cele care depun mărturie despre Mine !
43005040	Și totuși nu vreți să veniți la Mine ca să aveți viață !
43005041	Eu nu caut slavă de la oameni ,
43005042	dar vă știu : nu aveți în voi dragoste de Dumnezeu .
43005043	Eu am venit în Numele Tatălui Meu și nu Mă primiți ; dacă însă vine altul , în numele lui însuși , pe acela îl veți primi .
43005044	Cum puteți crede voi , care căutați slavă unii de la alții și nu căutați slava care vine de la singurul Dumnezeu ? !
43005045	Să nu credeți că Eu vă voi acuza înaintea Tatălui ! Acuzatorul vostru este Moise , cel în care v-ați pus nădejdea .
43005046	Căci dacă l-ați crede pe Moise , M-ați crede și pe Mine , pentru că el a scris despre Mine .
43005047	Dar dacă nu credeți scrierile lui , cum veți crede cuvintele Mele ? ! “
43006001	După aceea , Isus a plecat pe celălalt mal al Mării Galileii , adică Marea Tiberiadei .
43006002	O mare mulțime de oameni Îl urma , pentru că vedea semnele pe care le făcea cu cei bolnavi .
43006003	Isus S-a suit pe munte și S-a așezat acolo cu ucenicii Lui .
43006004	Paștele , sărbătoarea iudeilor , era aproape .
43006005	Când Isus Și-a ridicat ochii și a văzut că vine la El o mare mulțime , l-a întrebat pe Filip : – De unde să cumpărăm pâini ca să mănânce oamenii aceștia ?
43006006	Spunea lucrul acesta ca să-l încerce , însă El știa ce urmează să facă .
43006007	Filip I-a răspuns : – Pâinile pe care le-am putea cumpăra cu două sute de denari n-ar fi de ajuns ca fiecare să primească măcar câte puțin !
43006008	Unul dintre ucenicii Lui , Andrei , fratele lui Simon Petru , I-a zis :
43006009	– Este aici un băiețel care are cinci pâini de orz și doi pești . Dar ce sunt acestea la atâția ? !
43006010	Isus a zis : – Puneți oamenii să se așeze ! În locul acela era multă iarbă . Așa că bărbații s-au așezat ; ei erau în număr de aproape cinci mii .
43006011	Isus a luat pâinile , a adus mulțumiri și le-a împărțit celor ce se așezaseră . De asemenea , le-a dat și din pești , cât au vrut .
43006012	Când s-au săturat , le-a zis ucenicilor Săi : – Adunați firimiturile rămase , ca să nu se piardă nimic !
43006013	Le-au adunat deci și au umplut douăsprezece coșuri cu firimiturile de la cele cinci pâini de orz , firimituri pe care le lăsaseră cei ce mâncaseră .
43006014	Când au văzut oamenii acest semn pe care l-a făcut El , au zis : „ Într-adevăr , Acesta este Profetul Care urma să vină în lume ! “
43006015	Atunci Isus , știind că au de gând să vină să-L ia cu forța ca să-L facă rege , S-a retras din nou la munte , doar El singur .
43006016	Când s-a lăsat seara , ucenicii Lui au coborât la mare ,
43006017	s-au urcat într-o barcă și s-au dus înspre partea cealaltă a mării , la Capernaum . Se făcuse deja întuneric și Isus încă nu venise la ei ,
43006018	iar marea devenea agitată , pentru că sufla un vânt puternic .
43006019	După ce au vâslit cam douăzeci și cinci sau treizeci de stadii , L-au văzut pe Isus umblând pe mare și apropiindu-Se de barcă și li s-a făcut frică .
43006020	El însă le-a zis : „ Eu sunt ! Nu vă temeți ! “
43006021	Atunci ei au fost gata să-L ia în barcă . Și barca a ajuns imediat la țărmul spre care se îndreptau .
43006022	În ziua următoare , mulțimea care stătuse pe celălalt mal al mării a văzut că acolo nu era decât o singură barcă și că Isus nu Se suise în barcă cu ucenicii Săi , ci că ucenicii plecaseră singuri .
43006023	De asemenea , și alte bărci din Tiberiada sosiseră aproape de locul unde mâncaseră pâinea , după ce Domnul adusese mulțumiri .
43006024	Când mulțimea a văzut că nici Isus , nici ucenicii Lui nu sunt acolo , s-au urcat ei înșiși în bărci și s-au dus la Capernaum , în căutarea lui Isus .
43006025	Când L-au găsit , de cealaltă parte a mării , I-au zis : – Rabbi , când ai venit aici ?
43006026	Isus le-a răspuns : – Adevărat , adevărat vă spun că voi Mă căutați nu pentru că ați văzut semne , ci pentru că ați mâncat din pâini și v-ați săturat !
43006027	Lucrați nu pentru mâncarea care se strică , ci pentru mâncarea care rămâne pentru viața veșnică și pe care v-o va da Fiul Omului ! Căci pe El Și-a pus Dumnezeu Tatăl pecetea !
43006028	Atunci ei L-au întrebat : – Ce să facem ca să înfăptuim lucrările lui Dumnezeu ?
43006029	Isus le-a răspuns : – Lucrarea lui Dumnezeu este aceasta : să credeți în Acela pe Care L-a trimis El !
43006030	Prin urmare , ei L-au întrebat : – Și ce semn faci Tu , ca să vedem și să credem în Tine ? Ce lucrare faci Tu ?
43006031	Strămoșii noștri au mâncat mană în pustie , așa cum este scris : „ Le-a dat să mănânce pâine din cer . “
43006032	Atunci Isus le-a zis : – Adevărat , adevărat vă spun că nu Moise v-a dat pâinea din cer , ci Tatăl Meu vă dă adevărata pâine din cer !
43006033	Căci pâinea lui Dumnezeu este Cel Care coboară din cer și dă lumii viață .
43006034	Ei I-au zis : – Domnule , dă-ne întotdeauna această pâine !
43006035	Isus le-a răspuns : – Eu sunt pâinea vieții . Cel ce vine la Mine nu va flămânzi niciodată și cel ce crede în Mine nu va înseta niciodată !
43006036	Dar v-am spus că M-ați văzut , și tot nu credeți !
43006037	Tot ce-Mi dă Tatăl va ajunge la Mine , iar pe cel ce vine la Mine nu-l voi izgoni niciodată afară .
43006038	Căci am coborât din cer nu ca să fac voia Mea , ci voia Celui Ce M-a trimis .
43006039	Și voia Celui Ce M-a trimis este să nu pierd nimic din tot ce Mi-a dat El , ci să-l învii în ziua de pe urmă .
43006040	Căci voia Tatălui Meu este ca oricine Îl vede pe Fiul și crede în El să aibă viață veșnică , iar Eu Îl voi învia în ziua de pe urmă .
43006041	Atunci iudeii au început să murmure cu privire la El , pentru că spusese : „ Eu sunt pâinea care a coborât din cer . “
43006042	Ei ziceau : „ Nu este Acesta Isus , fiul lui Iosif , pe ai Cărui tată și mamă îi cunoaștem ? ! Așadar , cum de spune acum : « Am coborât din cer » ? ! “
43006043	Isus le-a răspuns : „ Nu murmurați între voi !
43006044	Nimeni nu poate veni la Mine dacă nu-l atrage Tatăl Care M-a trimis . Iar Eu îl voi învia în ziua de pe urmă .
43006045	Este scris în Profeți : « Toți vor fi învățați de Dumnezeu . » Oricine a auzit și a învățat de la Tatăl vine la Mine .
43006046	Nu că cineva L-a văzut pe Tatăl , în afară de Cel Care este de la Dumnezeu ; El L-a văzut pe Tatăl .
43006047	Adevărat , adevărat vă spun că cel ce crede ( în Mine ) are viață veșnică .
43006048	Eu sunt pâinea vieții .
43006049	Strămoșii voștri au mâncat mană în pustie și totuși au murit .
43006050	Pâinea care coboară din cer este de așa fel , ca cineva să mănânce din ea și să nu moară .
43006051	Eu sunt pâinea vie care a coborât din cer . Dacă mănâncă cineva din pâinea aceasta va trăi în veac . Și pâinea pe care o voi da Eu pentru viața lumii este trupul Meu . “
43006052	Atunci iudeii au început să se certe unii cu alții și să zică : „ Cum poate Acesta să ne dea să mâncăm trupul Lui ? ! “
43006053	Dar Isus le-a zis : „ Adevărat , adevărat vă spun că , dacă nu mâncați trupul Fiului Omului și nu beți sângele Lui , nu aveți viață în voi înșivă !
43006054	Cel ce mănâncă trupul Meu și bea sângele Meu are viață veșnică , iar Eu îl voi învia în ziua de pe urmă .
43006055	Căci trupul Meu este o adevărată hrană , iar sângele Meu este o adevărată băutură .
43006056	Cel ce mănâncă trupul Meu și bea sângele Meu rămâne în Mine , iar Eu rămân în el .
43006057	Așa cum Tatăl cel viu M-a trimis , iar Eu trăiesc datorită Tatălui , tot astfel și cel ce Mă mănâncă pe Mine va trăi datorită Mie .
43006058	Aceasta este pâinea care a coborât din cer , nu ca aceea pe care au mâncat-o strămoșii voștri , care totuși au murit : cel ce mănâncă această pâine va trăi în veac ! “
43006059	Aceste lucruri le-a spus în timp ce dădea învățătură în sinagogă , în Capernaum .
43006060	Auzind acestea , mulți din ucenicii Lui au zis : „ Vorbirea aceasta este prea de tot ! Cine poate s-o asculte ? ! “
43006061	Dar Isus , știind în Sine Însuși că ucenicii Lui murmurau cu privire la aceasta , le-a zis : „ Vorbirea aceasta vă face să vă poticniți ? !
43006062	Dar dacă L-ați vedea pe Fiul Omului înălțându-Se acolo unde era mai înainte ? !
43006063	Duhul este Cel Ce dă viață ; carnea nu folosește la nimic . Cuvintele pe care vi le-am spus sunt duh și viață .
43006064	Dar sunt unii dintre voi care nu cred . “ Căci Isus știa de la început cine sunt cei ce nu cred și cine este cel ce urma să-L trădeze .
43006065	Apoi a zis : „ Tocmai de aceea v-am spus că nimeni nu poate să vină la Mine decât dacă i-a fost dat de către Tatăl . “
43006066	Din această cauză mulți dintre ucenicii Lui s-au întors și nu mai umblau cu El .
43006067	Atunci Isus le-a zis celor doisprezece : – Nu vreți să plecați și voi ?
43006068	Simon Petru I-a răspuns : – Doamne , la cine să ne ducem ? ! Tu ai cuvintele vieții veșnice ,
43006069	iar noi am ajuns să credem și să știm că Tu ești Sfântul lui Dumnezeu !
43006070	Isus le-a zis : – Nu v-am ales Eu pe voi , cei doisprezece ? Și totuși unul dintre voi este un diavol .
43006071	Vorbea despre Iuda , fiul lui Simon Iscarioteanul , pentru că acesta , deși era unul dintre cei doisprezece , urma să-L trădeze .
43007001	După aceea , Isus a călătorit prin Galileea . Nu voia să călătorească prin Iudeea , pentru că iudeii căutau să-L omoare .
43007002	Sărbătoarea iudeilor , cea a Corturilor , era aproape .
43007003	Prin urmare , frații Lui I-au zis : – Pleacă de aici și du-te în Iudeea , ca să vadă și ucenicii Tăi lucrările pe care le faci !
43007004	Căci nimeni nu face ceva pe ascuns când caută să devină cunoscut ! Dacă faci aceste lucruri , arată-Te lumii !
43007005	Căci nici chiar frații Lui nu credeau în El .
43007006	Isus le-a răspuns : – Timpul Meu n-a sosit încă , dar vouă timpul vă este totdeauna favorabil !
43007007	Pe voi lumea nu vă poate urî , dar pe Mine Mă urăște , pentru că Eu depun mărturie despre ea că lucrările ei sunt rele .
43007008	Duceți-vă voi la sărbătoare ; Eu ( încă ) nu Mă duc la sărbătoarea aceasta , pentru că timpul Meu încă n-a sosit pe deplin .
43007009	Și , spunând aceste lucruri , a rămas în Galileea .
43007010	Însă după ce frații Lui au plecat la sărbătoare , S-a dus și El , dar nu pe față , ci cam pe ascuns .
43007011	La sărbătoare , iudeii Îl căutau și se întrebau : „ Unde este Acela ? “
43007012	Erau multe șoapte în mulțime cu privire la El . Unii ziceau : „ Este un om bun ! “ Alții ziceau : „ Nu , ci duce în rătăcire mulțimea ! “
43007013	Totuși , de frica iudeilor , nimeni nu vorbea deschis despre El .
43007014	Când sărbătoarea era deja la jumătate , Isus S-a dus în Templu și a început să dea învățătură .
43007015	Iudeii se mirau și se întrebau : „ Cum de știe Acesta atâta învățătură fără să fi învățat ? ! “
43007016	Isus le-a zis : – Învățătura Mea nu este a Mea , ci a Celui Ce M-a trimis .
43007017	Dacă vrea cineva să facă voia Lui , va cunoaște dacă învățătura este de la Dumnezeu sau dacă Eu vorbesc de la Mine .
43007018	Cel ce vorbește de la el caută slava lui însuși ; dar cel ce caută slava celui ce l-a trimis , acela este adevărat și în el nu este falsitate .
43007019	Oare nu v-a dat Moise Legea ? Și totuși nici unul dintre voi nu respectă Legea ! De ce căutați să Mă omorâți ?
43007020	Mulțimea I-a răspuns : – Ai demon ! Cine caută să Te omoare ? !
43007021	Isus le-a zis : – Am făcut o lucrare și toți vă mirați .
43007022	Moise v-a dat circumcizia – nu că ea este de la Moise , ci de la patriarhi – și voi îl circumcideți pe om în ziua de Sabat .
43007023	Dacă un om este circumcis în ziua de Sabat , ca să nu fie încălcată Legea lui Moise , atunci de ce sunteți furioși pe Mine pentru că am însănătoșit un om întreg în ziua de Sabat ?
43007024	Nu judecați după aparențe , ci judecați cu o judecată dreaptă !
43007025	Atunci unii dintre locuitorii Ierusalimului au zis : „ Nu este Acesta Cel pe Care caută ei să-L omoare ?
43007026	Și iată că vorbește deschis , iar ei nu-I zic nimic ! Nu cumva conducătorii au ajuns să cunoască într-adevăr că El este Cristosul ?
43007027	Totuși noi știm de unde este Omul Acesta ; însă când va veni Cristosul nimeni nu va ști de unde este ! “
43007028	Atunci Isus , în timp ce dădea învățătură în Templu , a strigat : „ Mă cunoașteți și știți de unde sunt ! N-am venit de la Mine Însumi , ci Cel Ce M-a trimis este adevărat , iar voi nu-L cunoașteți !
43007029	Eu Îl cunosc , pentru că Eu sunt de la El și El M-a trimis . “
43007030	Ei încercau să-L prindă , dar nimeni n-a pus mâna pe El , căci încă nu-I venise ceasul .
43007031	Însă mulți din mulțime au crezut în El și ziceau : „ Când va veni Cristosul , va face El mai multe semne decât a făcut Acesta ? “
43007032	Fariseii au auzit mulțimea murmurând aceste lucruri despre El și , ca urmare , conducătorii preoților și fariseii au trimis niște gărzi să-L aresteze .
43007033	Atunci , Isus a zis : „ Mai sunt cu voi încă puțin timp , iar apoi plec la Cel Ce M-a trimis .
43007034	Mă veți căuta , dar nu Mă veți găsi , iar unde voi fi Eu , voi nu puteți veni . “
43007035	Iudeii se întrebau : „ Unde urmează să se ducă Acesta , astfel încât noi să nu-L găsim ? ! Doar nu urmează să se ducă la cei împrăștiați printre greci și să-i învețe pe greci ? !
43007036	Ce înseamnă cuvintele acestea pe care le-a zis : « Mă veți căuta , dar nu Mă veți găsi , iar unde voi fi Eu , voi nu veți putea veni . » ? “
43007037	În ultima zi a sărbătorii , ziua cea mare , Isus S-a ridicat și a strigat : „ Dacă însetează cineva , să vină la Mine și să bea !
43007038	Cel ce crede în Mine , din inima lui vor curge râuri de apă vie , așa cum zice Scriptura ! “
43007039	Spunea aceasta despre Duhul pe Care urmau să-L primească cei ce cred în El . Căci Duhul nu fusese încă dat , pentru că Isus nu fusese încă proslăvit .
43007040	Când au auzit aceste cuvinte , unii din mulțime ziceau : „ Acesta este într-adevăr Profetul ! “
43007041	Alții ziceau : „ Acesta este Cristosul ! “ , iar alții ziceau : „ Cum , din Galileea va veni Cristosul ? !
43007042	Nu spune Scriptura că Cristosul va veni din sămânța lui David și din Betleem , satul de unde era David ? “
43007043	Așa că s-a făcut dezbinare în mulțime din cauza Lui .
43007044	Unii dintre ei voiau să-L prindă , însă nimeni n-a pus mâinile pe El .
43007045	Gărzile s-au întors la conducătorii preoților și la farisei , iar aceștia le-au întrebat : – De ce nu L-ați adus ?
43007046	Gărzile au răspuns : – Niciodată n-a vorbit cineva astfel !
43007047	Fariseii le-au zis : – Nu cumva ați fost duși și voi în rătăcire ? !
43007048	A crezut în El vreunul dintre conducători sau dintre farisei ? !
43007049	Însă mulțimea aceasta care nu cunoaște Legea este blestemată !
43007050	Nicodim , cel care venise la Isus mai înainte și care era unul dintre ei , le-a zis :
43007051	– Oare condamnă Legea noastră un om înainte să-l asculte și să știe ce face ?
43007052	Ei i-au răspuns : – Nu cumva ești și tu din Galileea ? Cercetează și vei vedea că din Galileea nu se ridică niciodată vreun profet !
43007053	( Apoi fiecare s-a dus acasă .
43008001	Isus S-a dus spre Muntele Măslinilor .
43008002	Dis-de-dimineață a venit iarăși în Templu și tot poporul a venit la El . El S-a așezat și a început să-i învețe .
43008003	Cărturarii și fariseii au adus o femeie care fusese prinsă comițând adulter . Au pus-o să stea în mijloc
43008004	și L-au întrebat : – Învățătorule , această femeie a fost prinsă chiar în timp ce comitea adulterul .
43008005	În Lege , Moise ne-a poruncit ca pe astfel de femei să le ucidem cu pietre . Tu deci ce zici ?
43008006	Spuneau lucrul acesta ca să-L pună la încercare , pentru ca să aibă cu ce să-L acuze . Isus însă S-a aplecat și a început să scrie cu degetul pe pământ .
43008007	Cum ei continuau să-L întrebe , El S-a ridicat și le-a zis : – Acela dintre voi care este fără păcat , să arunce primul cu piatra în ea !
43008008	Apoi S-a aplecat din nou și a continuat să scrie pe pământ .
43008009	Când au auzit ei aceasta , au ieșit afară unul câte unul , începând cu cei bătrâni , iar Isus a rămas singur cu femeia care stătea în mijloc .
43008010	Isus S-a ridicat și a întrebat-o : – Femeie , unde sunt toți ? Nu te-a condamnat nimeni ?
43008011	Ea a răspuns : – Nimeni , Doamne ! Isus i-a zis : – Nici Eu nu te condamn . Du-te și , de acum înainte , să nu mai păcătuiești ! )
43008012	Isus le-a vorbit din nou : – Eu sunt lumina lumii . Cel ce Mă urmează pe Mine nu va umbla niciodată în întuneric , ci va avea lumina vieții .
43008013	Fariseii i-au zis : – Tu depui mărturie despre Tine Însuți , deci mărturia Ta nu este adevărată .
43008014	Isus le-a răspuns : – Chiar dacă Eu depun mărturie despre Mine Însumi , totuși mărturia Mea este adevărată , pentru că Eu știu de unde vin și unde Mă duc , dar voi nu știți nici de unde vin și nici unde Mă duc .
43008015	Voi judecați după standarde omenești ; Eu nu judec pe nimeni .
43008016	Și chiar dacă aș judeca , judecata Mea este adevărată , pentru că Eu nu sunt singur , ci sunt împreună cu Tatăl Care M-a trimis .
43008017	Chiar în Legea voastră este scris că mărturia a doi oameni este adevărată .
43008018	Sunt Eu Cel Ce depun mărturie despre Mine Însumi , și despre Mine depune mărturie și Tatăl Care M-a trimis .
43008019	Atunci I-au zis : – Unde este Tatăl Tău ? Isus a răspuns : – Voi nu Mă cunoașteți nici pe Mine și nici pe Tatăl Meu . Dacă M-ați cunoaște pe Mine , L-ați cunoaște și pe Tatăl Meu .
43008020	Aceste cuvinte le-a spus în vistierie , în timp ce dădea învățătură în Templu , dar nu L-a arestat nimeni , pentru că încă nu-I venise ceasul .
43008021	El le-a zis iarăși : – Eu Mă duc , iar voi Mă veți căuta , însă veți muri în păcatul vostru . Unde Mă duc Eu , voi nu puteți veni .
43008022	Atunci iudeii au zis : „ Doar n-o avea de gând să Se omoare , de zice : « Unde Mă duc Eu , voi nu puteți veni . » ? “
43008023	El le-a zis : – Voi sunteți de jos ; Eu sunt de sus . Voi sunteți din lumea aceasta ; Eu nu sunt din lumea aceasta .
43008024	Vă spun că veți muri în păcatele voastre . Căci dacă nu credeți că Eu sunt , veți muri în păcatele voastre .
43008025	Ei L-au întrebat : – Cine ești Tu ? Isus le-a răspuns : – Ceea ce v-am spus de la început .
43008026	Eu am multe de zis și de condamnat cu privire la voi , însă Cel Ce M-a trimis este adevărat , iar Eu , ceea ce am auzit de la El , aceea spun lumii .
43008027	Ei nu și-au dat seama că le vorbea despre Tatăl .
43008028	Isus le-a zis : – Când Îl veți înălța pe Fiul Omului , atunci veți cunoaște că Eu sunt și că nu fac nimic de la Mine Însumi , ci spun aceste lucruri așa cum M-a învățat Tatăl .
43008029	Iar Cel Ce M-a trimis este cu Mine . El nu M-a lăsat singur , pentru că Eu fac întotdeauna ceea ce-I este plăcut .
43008030	În timp ce spunea aceste lucruri , mulți au crezut în El .
43008031	Atunci Isus le-a zis iudeilor care crezuseră în El : – Dacă rămâneți în Cuvântul Meu , atunci sunteți într-adevăr ucenicii Mei .
43008032	Veți cunoaște adevărul , iar adevărul vă va elibera .
43008033	Ei I-au răspuns : – Suntem urmașii lui Avraam și n-am fost niciodată sclavii nimănui ! Deci cum spui Tu : „ Veți fi liberi “ ? !
43008034	Isus le-a răspuns : – Adevărat , adevărat vă spun că oricine săvârșește păcatul este sclav al păcatului .
43008035	Și sclavul nu rămâne veșnic în casă , însă fiul rămâne veșnic .
43008036	Deci dacă Fiul vă eliberează , veți fi cu adevărat liberi .
43008037	Știu că sunteți urmașii lui Avraam , dar cu toate acestea căutați să Mă omorâți , pentru că nu pătrunde în voi Cuvântul Meu .
43008038	Eu spun ceea ce am văzut la Tatăl ; iar voi faceți ceea ce ați auzit de la tatăl vostru .
43008039	Ei I-au răspuns : – Tatăl nostru este Avraam ! Isus le-a zis : – Dacă ați fi copiii lui Avraam , ați face faptele lui Avraam .
43008040	Însă acum încercați să Mă omorâți , pe Mine , un Om Care v-am spus adevărul pe care l-am auzit de la Dumnezeu . Așa ceva Avraam n-a făcut !
43008041	Voi faceți deci faptele tatălui vostru ! Atunci I-au zis : – Noi nu suntem născuți din adulter ! Avem un singur Tată : pe Dumnezeu !
43008042	Isus le-a zis : – Dacă ar fi Dumnezeu Tatăl vostru , atunci M-ați iubi , pentru că Eu de la Dumnezeu am ieșit și am venit . Căci Eu n-am venit de la Mine Însumi , ci El M-a trimis .
43008043	De ce nu înțelegeți vorbirea Mea ? Pentru că nu puteți asculta Cuvântul Meu !
43008044	Voi sunteți de la tatăl vostru , diavolul , și vreți să îndepliniți dorințele tatălui vostru ! El de la început a fost ucigaș și n-a stat în adevăr , pentru că în el nu este adevăr . Ori de câte ori spune o minciună , el vorbește din ale lui , pentru că este mincinos și tatăl minciunii !
43008045	Iar pe Mine , pentru că spun adevărul , nu Mă credeți !
43008046	Care dintre voi Mă poate dovedi vinovat de păcat ? Dacă spun adevărul , de ce nu Mă credeți ?
43008047	Cel ce este din Dumnezeu ascultă cuvintele lui Dumnezeu . Voi de aceea nu ascultați , pentru că nu sunteți din Dumnezeu !
43008048	Iudeii I-au răspuns : – Nu zicem noi bine că ești samaritean și că ai demon ? !
43008049	Isus le-a zis : – Eu nu am demon , ci Îl onorez pe Tatăl Meu , iar voi Mă dezonorați pe Mine .
43008050	Totuși Eu nu caut slavă pentru Mine ; este Unul Care o caută și Care judecă .
43008051	Adevărat , adevărat vă spun că , dacă păzește cineva Cuvântul Meu în veac nu va vedea moartea .
43008052	Atunci iudeii I-au zis : – Acum știm că ai demon ! Avraam a murit , profeții – de asemenea , și Tu zici : „ Dacă păzește cineva Cuvântul Meu , în veac nu va gusta moartea “ !
43008053	Doar nu ești Tu mai mare decât tatăl nostru Avraam , care a murit ? ! Și profeții au murit ! Cine Te crezi Tu că ești ? !
43008054	Isus le-a răspuns : – Dacă Eu Mă slăvesc pe Mine Însumi , slava Mea nu înseamnă nimic . Tatăl Meu este Cel Care Mă slăvește , Cel despre Care voi spuneți : „ Este Dumnezeul nostru ! “ ,
43008055	deși nu-L cunoașteți . Eu însă Îl cunosc , iar dacă aș spune că nu-L cunosc , aș fi și Eu un mincinos ca voi . Dar Îl cunosc și păzesc Cuvântul Lui .
43008056	Avraam , tatăl vostru , s-a bucurat nespus de mult că are să vadă ziua Mea ; a văzut-o și s-a bucurat .
43008057	Atunci iudeii I-au zis : – N-ai nici cincizeci de ani și l-ai văzut pe Avraam ? !
43008058	Isus le-a răspuns : – Adevărat , adevărat vă spun că , mai înainte să se fi născut Avraam , Eu sunt !
43008059	Atunci au luat pietre ca să arunce în El . Dar Isus S-a ascuns și a ieșit din Templu .
43009001	În timp ce trecea , Isus a văzut un orb din naștere .
43009002	Ucenicii Lui L-au întrebat : – Rabbi , cine a păcătuit de s-a născut orb : el sau părinții lui ?
43009003	Isus le-a răspuns : – Nu este nici pentru că a păcătuit el , nici pentru că au păcătuit părinții lui , ci s-a născut așa ca să se arate în el lucrările lui Dumnezeu .
43009004	Cât este zi , trebuie să lucrăm lucrările Celui Ce M-a trimis . Vine noaptea , când nimeni nu mai poate să lucreze .
43009005	Cât sunt în lume , sunt lumina lumii .
43009006	Și zicând aceasta , a scuipat pe pământ , a făcut niște noroi din salivă și l-a pus pe ochii orbului .
43009007	Apoi i-a zis : „ Du-te și spală-te în bazinul Siloamului ! “ Tradus , Siloam înseamnă « Trimis » El s-a dus , s-a spălat și s-a întors văzând bine .
43009008	Vecinii și cei care-l văzuseră mai înainte , pe când era cerșetor , se întrebau : „ Nu este acesta cel ce ședea și cerșea ? ! “
43009009	Unii ziceau : „ El este ! “ Alții ziceau : „ Nu , dar seamănă cu el ! “ Iar el zicea : „ Eu sunt ! “
43009010	Prin urmare , l-au întrebat : – Cum atunci ți-au fost deschiși ochii ?
43009011	El a răspuns : – Omul Acela , Căruia I se zice Isus , a făcut noroi , mi-a uns ochii și mi-a zis : „ Du-te la Siloam și spală-te ! “ Așa că m-am dus , m-am spălat și apoi am putut vedea .
43009012	Ei l-au întrebat : – Unde este El ? – Nu știu ! a răspuns el .
43009013	L-au adus la farisei pe cel ce fusese orb .
43009014	Ziua în care Isus făcuse noroi și-i deschisese ochii era o zi de Sabat .
43009015	Din nou , fariseii l-au întrebat și ei cum de și-a căpătat vederea . El le-a răspuns : – Mi-a pus noroi pe ochi , m-am spălat și văd !
43009016	Unii dintre farisei ziceau : „ Acesta nu este de la Dumnezeu , pentru că nu ține Sabatul ! “ Alții însă ziceau : „ Cum poate un om păcătos să facă astfel de semne ? ! “ Așa că era dezbinare între ei .
43009017	L-au întrebat din nou pe orb : – Tu ce zici despre El , pentru că ție ți-a deschis ochii ? El le-a răspuns : – Este un profet .
43009018	Iudeii însă n-au crezut că fusese orb și că își căpătase vederea , până când nu i-au chemat pe părinții lui .
43009019	Ei i-au întrebat : – Acesta este fiul vostru , despre care spuneți că s-a născut orb ? Atunci cum de vede acum ?
43009020	Părinții lui au răspuns : – Știm că acesta este fiul nostru și că s-a născut orb ,
43009021	însă cum de vede acum sau Cine i-a deschis ochii , nu știm . Întrebați-l pe el ! Este în vârstă și va vorbi el cu privire la sine !
43009022	Părinții lui au spus aceste lucruri fiindcă le era frică de iudei . Căci iudeii hotărâseră deja că dacă va mărturisi cineva că Isus este Cristosul , să fie dat afară din sinagogă .
43009023	De aceea au zis părinții lui : „ Este în vârstă ; întrebați-l pe el ! “
43009024	L-au chemat a doua oară pe omul care fusese orb și i-au zis : – Dă slavă lui Dumnezeu ! Noi știm că Omul Acesta este păcătos .
43009025	El le-a răspuns : – Dacă este păcătos , nu știu . Eu una știu : eram orb , iar acum văd !
43009026	Ei l-au întrebat : – Ce ți-a făcut ? Cum ți-a deschis ochii ?
43009027	El le-a răspuns : – V-am spus deja , dar n-ați ascultat . De ce vreți să auziți din nou ? Doar nu vreți și voi să deveniți ucenicii Lui ? !
43009028	Ei l-au insultat și i-au zis : – Tu ești ucenicul Aceluia ! Noi însă suntem ucenicii lui Moise !
43009029	Noi știm că lui Moise i-a vorbit Dumnezeu , dar Acesta nu știm de unde este !
43009030	Omul le-a răspuns : – Dar tocmai acesta este lucrul de mirare , că voi nu știți de unde este și totuși El mi-a deschis ochii !
43009031	Știm că Dumnezeu nu-i ascultă pe păcătoși , dar dacă cineva este temător de Dumnezeu și face voia Lui , pe acela îl ascultă .
43009032	De când este lumea nu s-a auzit ca cineva să deschidă ochii unuia care s-a născut orb .
43009033	Dacă Acesta nu era de la Dumnezeu , n-ar fi putut face nimic .
43009034	Ei i-au zis : – Tu ai fost născut cu totul în păcat și tu ne înveți pe noi ? ! Și l-au dat afară .
43009035	Isus a auzit că l-au dat afară și când l-a găsit l-a întrebat : – Tu crezi în Fiul Omului ?
43009036	El I-a răspuns : – Și Cine este , Domnule , ca să cred în El ?
43009037	Isus i-a zis : – L-ai și văzut ; Cel Ce vorbește cu tine este Acela !
43009038	( El a răspuns : – Cred , Doamne ! Și I s-a închinat .
43009039	Isus i-a zis : ) – Eu am venit în lumea aceasta pentru judecată , pentru ca cei ce nu văd , să vadă , iar cei ce văd , să devină orbi .
43009040	Unii dintre fariseii care erau cu El , când au auzit acestea , I-au zis : – Doar nu suntem și noi orbi ? !
43009041	Isus le-a răspuns : – Dacă ați fi orbi , n-ați avea păcat ; dar acum , pentru că ziceți : „ Vedem ! “ , păcatul vostru rămâne !
43010001	Adevărat , adevărat vă spun că cel care nu intră pe poartă în staulul oilor , ci sare prin altă parte , este hoț și tâlhar .
43010002	Însă cel care intră pe poartă este păstorul oilor .
43010003	Portarul îi deschide , iar oile îi aud glasul ; el își cheamă oile pe nume și le duce afară .
43010004	După ce le-a scos afară pe toate care sunt ale lui , merge înaintea lor , iar oile îl urmează , pentru că îi cunosc glasul .
43010005	Ele nu urmează nicidecum un străin , ci fug de el , pentru că nu cunosc glasul străinilor .
43010006	Isus le-a vorbit în chip figurat , dar ei n-au înțeles ce le spunea .
43010007	Isus le-a vorbit din nou : – Adevărat , adevărat vă spun că Eu sunt poarta oilor .
43010008	Toți cei ce au venit înaintea Mea sunt hoți și tâlhari ; dar oile nu i-au ascultat .
43010009	Eu sunt poarta ! Dacă intră cineva prin Mine va fi mântuit ; va intra , va ieși și va găsi pășune .
43010010	Hoțul nu vine decât ca să fure , să înjunghie și să distrugă . Eu am venit ca ele să aibă viață și s-o aibă din abundență .
43010011	Eu sunt păstorul cel bun . Păstorul cel bun Își dă viața pentru oi .
43010012	Cel plătit , care nu este păstor , iar oile nu sunt ale lui , când vede lupul venind , lasă oile și fuge , iar lupul le prinde și le împrăștie .
43010013	Cel plătit fuge pentru că este plătit și nu-i pasă de oi .
43010014	Eu sunt păstorul cel bun și le cunosc pe cele ce sunt ale Mele , iar cele ce sunt ale Mele Mă cunosc pe Mine ,
43010015	tot așa cum Tatăl Mă cunoaște pe Mine , iar Eu Îl cunosc pe Tatăl . Iar Eu Îmi dau viața pentru oi .
43010016	Mai am și alte oi , care nu sunt din staulul acesta ; și pe acelea trebuie să le aduc . Ele vor asculta glasul Meu și vor fi o turmă și un Păstor .
43010017	De aceea Mă iubește Tatăl , pentru că Eu Îmi dau viața ca s-o iau din nou .
43010018	Nimeni nu o ia de la Mine , ci Eu o dau de la Mine Însumi . Am autoritate s-o dau și am autoritate s-o iau din nou . Am primit această poruncă de la Tatăl Meu .
43010019	Din cauza acestor cuvinte s-a făcut din nou dezbinare între iudei .
43010020	Mulți dintre ei spuneau : „ Are demon și este nebun ! De ce-L ascultați ? ! “
43010021	Alții ziceau : „ Cuvintele acestea nu sunt cuvinte de demoniac . Poate un demon să deschidă ochii unui orb ? ! “
43010022	În Ierusalim avea loc atunci Sărbătoarea Dedicării Templului . Era iarnă .
43010023	Isus se plimba prin Templu , în porticul lui Solomon .
43010024	Iudeii L-au înconjurat și I-au zis : – Până când ne mai ții sufletul în încordare ? Dacă Tu ești Cristosul , spune-ne-o deschis !
43010025	Isus le-a răspuns : – V-am spus , dar nu credeți ! Lucrările pe care le fac Eu în Numele Tatălui Meu , ele depun mărturie despre Mine .
43010026	Însă voi nu credeți , pentru că nu sunteți din oile Mele .
43010027	Oile Mele ascultă glasul Meu ; Eu le cunosc , iar ele Mă urmează .
43010028	Eu le dau viață veșnică și în veac nu vor pieri ; și nimeni nu le va smulge din mâna Mea .
43010029	Tatăl Meu , Care Mi le-a dat , este mai mare decât toți ; și nimeni nu le poate smulge din mâna Tatălui .
43010030	Eu și Tatăl una suntem .
43010031	Iudeii au luat din nou pietre ca să arunce în El .
43010032	Isus le-a zis : – V-am arătat multe lucrări bune de la Tatăl ; pentru care din aceste lucrări aruncați cu pietre în Mine ?
43010033	Iudeii I-au răspuns : – Nu pentru o lucrare bună aruncăm cu pietre în Tine , ci pentru o blasfemie , pentru că Tu , Care ești om , Te faci Dumnezeu !
43010034	Isus le-a zis : – Nu este scris în Legea voastră : „ Eu am zis : « Sunteți dumnezei ! » “ ?
43010035	Dacă pe aceia la care a venit Cuvântul lui Dumnezeu El i-a numit „ dumnezei “ , și Scriptura nu poate fi anulată ,
43010036	puteți spune voi despre Cel pe Care Tatăl L-a sfințit și L-a trimis în lume că rostește blasfemii , și aceasta pentru că am zis : „ Sunt Fiul lui Dumnezeu ! “ ? !
43010037	Dacă nu fac lucrările Tatălui Meu , să nu Mă credeți !
43010038	Dar dacă le fac , chiar dacă nu Mă credeți pe Mine , credeți lucrările acestea , ca să cunoașteți și să înțelegeți că Tatăl este în Mine și Eu în Tatăl !
43010039	Atunci au încercat din nou să-L prindă , dar El a scăpat din mâinile lor .
43010040	Apoi S-a dus din nou dincolo de Iordan , în locul unde botezase Ioan mai înainte , și a rămas acolo .
43010041	Mulți veneau la El și ziceau : „ Ioan n-a făcut nici un semn , dar tot ce a spus Ioan despre Acesta era adevărat ! “
43010042	Și mulți au crezut în El acolo .
43011001	Un oarecare Lazăr din Betania , satul Mariei și al Martei , sora ei , era bolnav .
43011002	Maria era cea care L-a uns pe Domnul cu parfum și I-a șters picioarele cu părul ei ; fratele ei , Lazăr , era bolnav .
43011003	Surorile au trimis la Isus să-I spună : „ Doamne , iată că cel pe care-l iubești este bolnav ! “
43011004	Dar Isus , când a auzit , a zis : „ Boala aceasta nu este spre moarte , ci spre slava lui Dumnezeu , pentru ca Fiul lui Dumnezeu să fie slăvit prin ea . “
43011005	Isus îi iubea pe Marta , pe sora ei și pe Lazăr .
43011006	Totuși , când a auzit că Lazăr este bolnav , a mai rămas în locul unde era încă două zile .
43011007	După aceea le-a zis ucenicilor : – Să ne ducem din nou în Iudeea !
43011008	Ucenicii I-au răspuns : – Rabbi , până acum iudeii căutau să arunce cu pietre în Tine și Tu Te duci din nou acolo ? !
43011009	Isus le-a răspuns : – Nu sunt douăsprezece ore de lumină în zi ? Dacă cineva umblă ziua , nu se împiedică , pentru că vede lumina acestei lumi ,
43011010	dar dacă cineva umblă noaptea , se împiedică , pentru că lumina nu este în el .
43011011	După ce a spus acestea , le-a zis : – Lazăr , prietenul nostru , doarme , dar Mă duc să-l trezesc .
43011012	Ucenicii I-au zis : – Doamne , dacă doarme , atunci se va face bine !
43011013	Isus vorbise însă despre moartea Lui , dar ei credeau că vorbește despre somnul obișnuit .
43011014	Atunci Isus le-a spus deschis : – Lazăr a murit .
43011015	Și mă bucur pentru voi că n-am fost acolo , ca să credeți . Dar să mergem la el !
43011016	Atunci Toma , căruia i se zicea „ Didimus “ , le-a zis celorlalți ucenici : „ Să mergem și noi să murim împreună cu El ! “
43011017	Când a ajuns Isus , a aflat că Lazăr era deja de patru zile în mormânt .
43011018	Betania era aproape de Ierusalim , cam la cincisprezece stadii ,
43011019	și mulți dintre iudei veniseră la Marta și la Maria ca să le consoleze pentru moartea fratelui lor .
43011020	Când a auzit Marta că vine Isus , s-a dus să-L întâmpine . Maria însă ședea în casă .
43011021	Marta I-a zis lui Isus : – Doamne , dacă ai fi fost aici , n-ar fi murit fratele meu !
43011022	Dar și acum știu că orice-I vei cere lui Dumnezeu , Dumnezeu Îți va da !
43011023	Isus i-a zis : – Fratele tău va învia !
43011024	Marta I-a răspuns : – Știu că va învia la învierea din ziua de pe urmă .
43011025	Isus i-a zis : – Eu sunt învierea și viața . Cel ce crede în Mine va trăi chiar dacă moare .
43011026	Și oricine trăiește și crede în Mine nu va muri niciodată . Crezi lucrul acesta ?
43011027	Ea I-a răspuns : – Da , Doamne , cred că Tu ești Cristosul , Fiul lui Dumnezeu , Cel Care urma să vină în lume !
43011028	Și spunând aceasta , s-a dus și a chemat-o pe Maria , sora ei , zicându-i în șoaptă : „ A sosit Învățătorul și te cheamă ! “
43011029	Cum a auzit aceasta , Maria s-a ridicat repede și s-a dus la El .
43011030	Isus încă nu intrase în sat , ci era tot în locul unde-L întâmpinase Marta .
43011031	Iudeii care erau cu ea în casă și o consolau , când au văzut că Maria se ridică repede și iese , au urmat-o , crezând că se duce la mormânt , ca să plângă acolo .
43011032	Maria , când a ajuns unde era Isus și L-a văzut , a căzut la picioarele Lui și I-a zis : „ Doamne , dacă ai fi fost aici , n-ar fi murit fratele meu ! “
43011033	Isus , când a văzut-o plângând , pe ea și pe iudeii care veniseră cu ea , s-a înfiorat în duh și s-a tulburat .
43011034	A întrebat : – Unde l-ați pus ? Ei I-au răspuns : – Doamne , vino și vezi !
43011035	Isus a început să plângă .
43011036	Atunci iudeii au zis : „ Iată cât de mult îl iubea ! “
43011037	Însă unii dintre ei ziceau : „ El , Care a deschis ochii orbului , nu putea face ca nici omul acesta să nu moară ? “
43011038	Isus s-a înfiorat din nou în Sine și S-a dus la mormânt , care era o peșteră la intrarea căreia fusese pusă o piatră .
43011039	Isus a zis : „ Dați la o parte piatra ! “ Marta , sora celui mort , I-a zis : – Doamne , deja miroase urât , căci este mort de patru zile !
43011040	Isus i-a zis : – Nu ți-am spus că , dacă crezi , vei vedea slava lui Dumnezeu ?
43011041	Au dat deci piatra la o parte . Isus Și-a ridicat ochii și a zis : „ Tată , Îți mulțumesc că M-ai ascultat !
43011042	Știam că întotdeauna Mă asculți , dar am spus aceasta din pricina mulțimii care stă împrejur , pentru ca ei să creadă că Tu M-ai trimis . “
43011043	După ce a spus acestea , a strigat cu glas tare : „ Lazăr , vino afară ! “
43011044	Mortul a ieșit cu picioarele și mâinile legate cu fâșii de pânză și cu fața înfășurată într-un ștergar . Isus le-a zis : „ Dezlegați-l și lăsați-l să meargă ! “
43011045	Mulți dintre iudeii care au venit la Maria și care au văzut ce a făcut Isus , au crezut în El .
43011046	Dar unii dintre ei s-au dus la farisei și le-au spus ce făcuse Isus .
43011047	Conducătorii preoților și fariseii au adunat Sinedriul și au zis : – Ce să facem ? Omul Acesta face multe semne .
43011048	Dacă-L lăsăm să continue așa , toți vor crede în El și vor veni romanii și ne vor nimici atât locul , cât și neamul !
43011049	Însă unul dintre ei , Caiafa , care era mare preot în anul acela , le-a zis : – Voi nu știți nimic !
43011050	Nu vă dați seama că este mai de folos pentru voi să moară un singur om pentru popor și să nu piară întregul neam ? !
43011051	Dar nu a spus lucrul acesta de la el , ci , fiind mare preot în anul acela , a profețit că Isus urma să moară pentru neam
43011052	și nu numai pentru neam , ci și ca să-i adune laolaltă pe copiii lui Dumnezeu cei risipiți .
43011053	Așadar , din ziua aceea au plănuit să-L omoare .
43011054	Ca urmare , Isus nu mai umbla pe față printre iudei , ci a plecat de acolo în regiunea din apropierea pustiei , într-o cetate numită Efraim , și a rămas acolo cu ucenicii .
43011055	Paștele iudeilor era aproape și mulți din ținutul acela se suiau la Ierusalim înainte de Paște ca să se curățească .
43011056	Ei Îl căutau pe Isus și-și spuneau unii altora , în timp ce stăteau în Templu : „ Ce credeți ? Nu va veni la sărbătoare ? “
43011057	Dar conducătorii preoților și fariseii dăduseră poruncă ca , dacă cineva știe unde este , să le dea de știre , astfel încât să-L poată aresta .
43012001	Cu șase zile înainte de Paște , Isus a venit în Betania , unde era Lazăr , cel pe care Isus îl înviase dintre cei morți .
43012002	Au dat acolo o cină pentru El . Marta slujea , iar Lazăr era unul dintre cei ce mâncau la masă cu El .
43012003	Maria a luat o litră de parfum de nard pur , foarte scump , a uns picioarele lui Isus și I-a șters picioarele cu părul ei . Casa s-a umplut de mirosul parfumului .
43012004	Dar Iuda Iscarioteanul , unul dintre ucenicii Lui , cel care urma să-L trădeze , a zis :
43012005	– De ce nu s-a vândut acest parfum cu trei sute de denari , iar banii să fie dați săracilor ?
43012006	Spunea însă lucrul acesta nu pentru că-i păsa de cei săraci , ci pentru că era un hoț și , fiind cel care ținea punga , fura el ce se punea în ea .
43012007	Isus i-a zis : – Las-o în pace , pentru că ea l-a păstrat pentru ziua îngropării Mele !
43012008	Căci pe săraci îi aveți întotdeauna cu voi , dar pe Mine nu Mă aveți întotdeauna .
43012009	O mare mulțime dintre iudei a aflat că El este acolo și a venit nu numai pentru Isus , ci și ca să-l vadă pe Lazăr , pe care El îl înviase dintre cei morți .
43012010	Însă conducătorii preoților au plănuit să-l omoare și pe Lazăr ,
43012011	pentru că mulți dintre iudei îi părăseau din cauza lui și credeau în Isus .
43012012	În ziua următoare , marea mulțime care venise la sărbătoare , auzind că Isus vine la Ierusalim ,
43012013	a luat ramuri de palmieri și I-a ieșit în întâmpinare . Ei strigau : „ Osana ! Binecuvântat este Cel Ce vine în Numele Domnului , Împăratul lui Israel ! “
43012014	Isus a găsit un măgăruș și a încălecat pe el , așa cum este scris :
43012015	„ Nu te teme , fiică a Sionului ! Iată că Împăratul tău vine , călare pe mânzul unei măgărițe ! “
43012016	Ucenicii Lui n-au înțeles aceste lucruri la început , dar când Isus a fost proslăvit și-au adus aminte că aceste lucruri erau scrise despre El și că ei le-au împlinit cu privire la El .
43012017	Mulțimea care fusese cu El când îl chemase pe Lazăr din mormânt și-l înviase dintre cei morți depunea mărturie în continuare .
43012018	Mulțimile L-au întâmpinat , pentru că auziseră că făcuse acest semn .
43012019	Fariseii au zis deci între ei : „ Vedeți că nu câștigați nimic ! Iată că lumea se duce după El ! “
43012020	Erau și niște greci printre cei care se duseseră la sărbătoare ca să se închine .
43012021	Aceștia s-au dus la Filip , care era din Betsaida Galileii , și l-au rugat zicând : „ Domnule , dorim să-L vedem pe Isus ! “
43012022	Filip s-a dus și i-a spus lui Andrei ; apoi Andrei și Filip s-au dus și I-au spus lui Isus .
43012023	Isus le-a răspuns : „ A venit ceasul ca Fiul Omului să fie proslăvit .
43012024	Adevărat , adevărat vă spun că , dacă bobul de grâu care cade în pământ nu moare , rămâne singur , dar dacă moare , aduce mult rod .
43012025	Cel ce-și iubește viața , o va pierde , dar cel ce-și urăște viața în lumea aceasta , o va păstra pentru viața veșnică .
43012026	Dacă Îmi slujește cineva , să Mă urmeze ; și unde sunt Eu , acolo va fi și slujitorul Meu . Dacă-Mi slujește cineva , Tatăl îl va onora .
43012027	Acum , sufletul Meu este tulburat . Și ce-ar trebui să spun ? « Tată , salvează-Mă din ceasul acesta ! » ? Dar tocmai de aceea am venit până în ceasul acesta !
43012028	Tată , proslăvește-Ți Numele ! “ Atunci a venit din cer un glas care a zis : „ L-am proslăvit și-l voi proslăvi din nou ! “
43012029	Mulțimea care stătea acolo și care a auzit glasul , a zis că a fost un tunet . Alții ziceau : „ I-a vorbit un înger ! “
43012030	Isus a zis : – Nu pentru Mine s-a auzit glasul acesta , ci pentru voi !
43012031	Acum are loc judecata acestei lumi ; acum va fi aruncat afară conducătorul acestei lumi .
43012032	Și când voi fi înălțat de pe pământ , îi voi atrage la Mine pe toți .
43012033	Spunea lucrul acesta pentru a arăta cu ce fel de moarte urma să moară .
43012034	Mulțimea I-a răspuns : – Noi am auzit din Lege că Cristosul rămâne în veac ; cum de spui Tu că Fiul Omului trebuie să fie înălțat ? ! Cine este Acest Fiu al Omului ?
43012035	Isus le-a zis : – Lumina mai este încă puțină vreme în mijlocul vostru . Umblați cât timp aveți Lumina , pentru ca nu cumva să vă cuprindă întunericul ! Cel ce umblă în întuneric nu știe unde se duce .
43012036	Cât timp aveți Lumina , credeți în Lumină , ca să deveniți fii ai Luminii ! După ce a spus aceste lucruri , Isus a plecat și S-a ascuns de ei .
43012037	Dar , cu toate că făcuse atâtea semne înaintea lor , tot nu credeau în El ,
43012038	ca să se împlinească cuvântul lui Isaia , profetul , care zice : „ Doamne , cine a crezut mesajul nostru ? Cui i-a fost descoperit brațul Domnului ? “
43012039	De aceea nu puteau crede , pentru că Isaia a mai zis :
43012040	„ Le-a orbit ochii și le-a împietrit inima , ca nu cumva să vadă cu ochii , să înțeleagă cu inima , să se întoarcă la Mine și să-i vindec ! “
43012041	Isaia a spus aceste lucruri pentru că a văzut slava Lui și a vorbit despre El .
43012042	Totuși , chiar și dintre conducători , mulți au crezut în El , dar , din cauza fariseilor , nu mărturiseau aceasta , ca să nu fie dați afară din sinagogă .
43012043	Căci au iubit mai mult slava oamenilor decât slava lui Dumnezeu .
43012044	Isus a strigat : „ Cel ce crede în Mine , nu crede doar în Mine , ci în Cel Ce M-a trimis pe Mine ,
43012045	iar cel ce Mă vede pe Mine Îl vede pe Cel Ce M-a trimis pe Mine !
43012046	Eu am venit ca lumină în lume , pentru ca oricine crede în Mine să nu rămână în întuneric .
43012047	Iar dacă aude cineva cuvintele Mele și nu le păzește , nu Eu îl judec . Căci Eu n-am venit să judec lumea , ci să mântuiesc lumea .
43012048	Pe cel ce Mă respinge și nu primește cuvintele Mele are cine să-l judece : Cuvântul pe care l-am spus Eu , acela îl va judeca în ziua de pe urmă .
43012049	Căci Eu n-am vorbit de la Mine Însumi , ci Cel Ce M-a trimis , Tatăl Însuși , Mi-a dat poruncă ce să vorbesc și ce să spun .
43012050	Și știu că porunca Lui este viață veșnică . Prin urmare , lucrurile pe care Eu le spun , le spun așa cum Mi le-a spus Tatăl . “
43013001	Înainte de Sărbătoarea Paștelui , Isus , știind că I-a venit ceasul să plece din lumea aceasta la Tatăl , pentru că îi iubea pe ai Săi care erau în lume , i-a iubit până la capăt .
43013002	În timpul cinei , diavolul pusese deja în inima lui Iuda , fiul lui Simon Iscarioteanul , gândul să-L trădeze .
43013003	Isus , știind că Tatăl I-a dat toate lucrurile în mâini , că de la Dumnezeu a ieșit și la Dumnezeu Se duce ,
43013004	S-a ridicat de la masă , Și-a pus deoparte hainele , a luat un ștergar și S-a încins cu el .
43013005	Apoi a turnat apă într-un lighean și a început să spele picioarele ucenicilor și să le șteargă cu ștergarul cu care era încins .
43013006	Când a ajuns la Simon Petru , acesta I-a zis : – Doamne , Tu să-mi speli picioarele ? !
43013007	Isus i-a răspuns : – Tu nu pricepi acum ce fac Eu , dar vei înțelege după aceea .
43013008	Petru I-a zis : – Niciodată nu-mi vei spăla picioarele ! Isus i-a răspuns : – Dacă nu te spăl , nu vei avea parte cu Mine !
43013009	Simon Petru I-a zis : – Doamne , nu doar picioarele , ci și mâinile și capul !
43013010	Isus i-a zis : – Cel ce s-a îmbăiat nu are nevoie să se spele decât pe picioare , apoi este curat în întregime . Și voi sunteți curați , dar nu toți .
43013011	Căci El îl știa pe cel ce urma să-L trădeze ; de aceea a spus : „ Nu toți sunteți curați . “
43013012	După ce le-a spălat picioarele , Și-a luat haina și S-a așezat să mănânce din nou . El le-a zis : „ Înțelegeți ce v-am făcut ?
43013013	Voi Mă numiți « Învățătorul » și « Domnul » și bine ziceți , pentru că sunt .
43013014	Deci dacă Eu – Domnul și Învățătorul – v-am spălat picioarele , atunci și voi sunteți datori să vă spălați picioarele unii altora .
43013015	Căci Eu v-am dat un exemplu , ca să faceți și voi așa cum v-am făcut Eu vouă .
43013016	Adevărat , adevărat vă spun că nici un sclav nu este mai mare decât stăpânul lui și nici un apostol nu este mai mare decât cel ce l-a trimis .
43013017	Dacă știți aceste lucruri , sunteți fericiți dacă le faceți .
43013018	Nu vorbesc despre voi toți ; Eu îi cunosc pe cei pe care i-am ales . Dar trebuie să se împlinească Scriptura care zice : « Cel ce mănâncă pâinea Mea și-a ridicat călcâiul împotriva Mea ! »
43013019	Vă spun lucrul acesta de acum , înainte să se întâmple , pentru ca atunci când se va întâmpla , să credeți că Eu sunt .
43013020	Adevărat , adevărat vă spun că cine-l primește pe cel pe care-l trimit Eu , pe Mine Mă primește , iar cel ce Mă primește pe Mine Îl primește pe Cel Ce M-a trimis pe Mine . “
43013021	După ce a spus aceste lucruri , Isus a fost tulburat în duhul Său și a mărturisit zicând : – Adevărat , adevărat vă spun că unul dintre voi Mă va trăda .
43013022	Ucenicii se uitau unii la alții , fiind nedumeriți despre cine vorbește .
43013023	Unul dintre ucenicii Lui , cel pe care-l iubea Isus , stătea la masă sprijinit de pieptul lui Isus .
43013024	Simon Petru i-a făcut semn să-L întrebe pe Isus cine este cel despre care vorbește .
43013025	Ca urmare , în timp ce stătea la masă sprijinit de pieptul lui Isus , el L-a întrebat : – Doamne , cine este ?
43013026	Isus i-a răspuns : – Este acela căruia îi voi înmuia bucățica de pâine și i-o voi da . A înmuiat o bucățică de pâine și i-a dat-o lui Iuda , fiul lui Simon Iscarioteanul .
43013027	De îndată ce a primit bucățica de pâine , Satan a intrat în el . Atunci Isus i-a zis : „ Ce ai să faci , fă repede ! “
43013028	Dar nici unul dintre cei ce mâncau la masă n-a înțeles de ce îi spusese aceasta .
43013029	Unii credeau că , de vreme ce Iuda ținea punga , Isus îi spusese : „ Cumpără ceea ce avem nevoie pentru sărbătoare ! “ sau îi spusese să dea ceva celor săraci .
43013030	După ce a luat bucățica de pâine , Iuda a ieșit afară imediat . Era noapte .
43013031	După ce acesta a ieșit afară , Isus a zis : – Acum Fiul Omului este proslăvit și Dumnezeu este proslăvit în El .
43013032	Dacă Dumnezeu este proslăvit în El , atunci și Dumnezeu Îl va proslăvi în Sine Însuși și-L va proslăvi îndată .
43013033	Copilași , mai sunt puțin cu voi . Mă veți căuta și , așa cum le-am spus iudeilor că „ Unde Mă duc Eu , voi nu puteți veni “ , tot așa vă spun și vouă acum .
43013034	Vă dau o poruncă nouă : să vă iubiți unii pe alții ! Așa cum v-am iubit Eu , tot așa să vă iubiți și voi unii pe alții .
43013035	Prin aceasta vor cunoaște toți că sunteți ucenicii Mei , dacă veți avea dragoste unii pentru alții .
43013036	Simon Petru L-a întrebat : – Doamne , unde Te duci ? Isus i-a răspuns : – Acum tu nu poți să Mă urmezi acolo unde Mă duc Eu , dar mai târziu Mă vei urma .
43013037	Petru I-a zis : – Doamne , de ce nu pot să Te urmez acum ? Îmi voi da viața pentru Tine !
43013038	Isus i-a răspuns : – Îți vei da viața pentru Mine ? Adevărat , adevărat îți spun că nu va cânta cocoșul până când nu te vei lepăda de Mine de trei ori !
43014001	Să nu vi se tulbure inima ! Credeți în Dumnezeu și credeți în Mine !
43014002	În casa Tatălui Meu sunt multe locuințe . Dacă n-ar fi așa , v-aș fi spus . Eu Mă duc să vă pregătesc un loc .
43014003	Iar dacă Mă voi duce și vă voi pregăti un loc , Mă voi întoarce și vă voi lua cu Mine , ca acolo unde sunt Eu , să fiți și voi .
43014004	Știți calea spre locul unde Mă duc Eu .
43014005	Toma I-a zis : – Doamne , nu știm unde Te duci ; cum putem să știm calea ? !
43014006	Isus i-a răspuns : – Eu sunt calea , adevărul și viața . Nimeni nu vine la Tatăl decât prin Mine .
43014007	Dacă M-ați cunoscut pe Mine , Îl veți cunoaște și pe Tatăl Meu . Și de acum Îl cunoașteți și L-ați văzut .
43014008	Filip I-a zis : – Doamne , arată-ni-L pe Tatăl și ne este de ajuns !
43014009	Isus i-a răspuns : – De atâta timp sunt cu voi și nu M-ai cunoscut , Filip ? Cel ce M-a văzut pe Mine L-a văzut pe Tatăl . Cum de spui : „ Arată-ni-L pe Tatăl ! “ ? !
43014010	Nu crezi că Eu sunt în Tatăl și Tatăl este în Mine ? Cuvintele pe care vi le spun nu le spun de la Mine , ci Tatăl , Care locuiește în Mine , Își face lucrările Lui .
43014011	Credeți-Mă că Eu sunt în Tatăl și Tatăl în Mine ! Dacă nu , credeți măcar datorită lucrărilor înseși !
43014012	Adevărat , adevărat vă spun că cel ce crede în Mine va face și el lucrările pe care le fac Eu , ba încă va face lucrări mai mari decât acestea , pentru că Eu Mă duc la Tatăl ;
43014013	și orice veți cere în Numele Meu , voi face , pentru ca Tatăl să fie proslăvit în Fiul .
43014014	Dacă veți cere ceva în Numele Meu , voi face .
43014015	Dacă Mă iubiți , veți păzi poruncile Mele .
43014016	Iar Eu Îl voi ruga pe Tatăl și El vă va da un alt Apărător , Care să fie cu voi în veac , și anume
43014017	Duhul adevărului , pe Care lumea nu-L poate primi , pentru că nici nu-L vede , nici nu-L cunoaște . Voi Îl cunoașteți , pentru că rămâne cu voi și va fi în voi .
43014018	Nu vă voi lăsa orfani ; voi veni iarăși la voi .
43014019	Încă puțin , și lumea nu Mă va mai vedea , însă voi Mă veți vedea ; pentru că Eu trăiesc , și voi veți trăi .
43014020	În ziua aceea veți cunoaște că Eu sunt în Tatăl Meu , voi în Mine și Eu în voi .
43014021	Cel ce are poruncile Mele și le păzește , acela este cel ce Mă iubește . Și cel ce Mă iubește va fi iubit de Tatăl Meu , iar Eu îl voi iubi și Mă voi arăta lui .
43014022	Iuda , nu Iscarioteanul , L-a întrebat : – Doamne , cum se face că urmează să Te arăți nouă și nu lumii ?
43014023	Isus i-a răspuns : – Dacă Mă iubește cineva , va păzi Cuvântul Meu ; și Tatăl Meu îl va iubi , iar Noi vom veni la el și vom locui împreună cu el .
43014024	Cine nu Mă iubește nu păzește cuvintele Mele ; și cuvântul pe care-l auziți nu este al Meu , ci al Tatălui , Care M-a trimis .
43014025	V-am spus aceste lucruri cât sunt încă cu voi .
43014026	Dar Apărătorul , adică Duhul Sfânt , pe Care Tatăl Îl va trimite în Numele Meu , vă va învăța toate lucrurile și vă va reaminti tot ce v-am spus .
43014027	Vă las pace , vă dau pacea Mea . Nu v-o dau așa cum o dă lumea . Să nu vi se tulbure inima , nici să nu se înspăimânte !
43014028	Ați auzit că v-am spus : „ Mă duc și voi veni iarăși la voi . “ Dacă Mă iubeați , v-ați fi bucurat că Mă duc la Tatăl , pentru că Tatăl este mai mare decât Mine .
43014029	Și v-am spus acum , înainte să se întâmple , pentru ca , atunci când se va întâmpla , să credeți .
43014030	Nu voi mai vorbi mult cu voi , pentru că vine domnitorul lumii acesteia . El nu are nimic în Mine ,
43014031	dar trebuie ca lumea să cunoască că Eu Îl iubesc pe Tatăl și că fac așa cum mi-a poruncit Tatăl . Ridicați-vă , să plecăm de aici !
43015001	Eu sunt adevărata viță , iar Tatăl Meu este vierul .
43015002	El taie din Mine orice mlădiță care nu aduce rod și curăță orice mlădiță care aduce rod , ca să aducă și mai mult rod .
43015003	Acum , voi sunteți curați , din pricina cuvântului pe care vi l-am spus .
43015004	Rămâneți în Mine și Eu voi rămâne în voi ! Așa cum mlădița nu poate aduce rod de la sine , dacă nu rămâne în viță , tot așa nici voi nu puteți , dacă nu rămâneți în Mine .
43015005	Eu sunt vița , iar voi sunteți mlădițele . Cel care rămâne în Mine și în care rămân Eu aduce mult rod , pentru că despărțiți de Mine nu puteți face nimic .
43015006	Dacă cineva nu rămâne în Mine , este aruncat afară , ca o mlădiță , și se usucă ; acestea sunt adunate , aruncate în foc și arse .
43015007	Dacă rămâneți în Mine și dacă rămân în voi cuvintele Mele , atunci cereți orice doriți și vi se va da .
43015008	Tatăl Meu este proslăvit prin aceasta : prin faptul că voi aduceți mult rod și deveniți ucenicii Mei .
43015009	Așa cum M-a iubit pe Mine Tatăl , așa v-am iubit și Eu pe voi . Rămâneți în dragostea Mea !
43015010	Dacă păziți poruncile Mele , veți rămâne în dragostea Mea , așa cum și Eu am păzit poruncile Tatălui Meu și rămân în dragostea Lui .
43015011	V-am spus aceste lucruri pentru ca bucuria Mea să fie în voi , iar bucuria voastră să fie deplină .
43015012	Aceasta este porunca Mea : să vă iubiți unii pe alții așa cum v-am iubit Eu !
43015013	Nimeni nu are o dragoste mai mare decât aceasta , și anume să-și dea viața pentru prietenii lui .
43015014	Voi sunteți prietenii Mei , dacă faceți ce vă poruncesc Eu .
43015015	Nu vă mai numesc sclavi , pentru că sclavul nu știe ce face stăpânul lui , ci v-am numit prieteni , pentru că v-am făcut cunoscut tot ceea ce am auzit de la Tatăl Meu .
43015016	Nu voi M-ați ales pe Mine , ci Eu v-am ales pe voi și v-am pus să mergeți și să aduceți rod , iar rodul vostru să rămână , pentru ca orice-I veți cere Tatălui în Numele Meu să vă dea .
43015017	Vă poruncesc aceste lucruri ca să vă iubiți unii pe alții !
43015018	Dacă lumea vă urăște , știți că pe Mine M-a urât înaintea voastră !
43015019	Dacă ați fi din lume , lumea ar iubi ce este al ei . Dar lumea vă urăște pentru că voi nu sunteți din lume , ci Eu v-am ales din lume .
43015020	Aduceți-vă aminte de vorba pe care v-am spus-o : „ Un sclav nu este mai mare decât stăpânul lui . “ Dacă pe Mine M-au persecutat , vă vor persecuta și pe voi ! Dacă au păzit cuvântul Meu , îl vor păzi și pe al vostru !
43015021	Dar vă vor face toate aceste lucruri din pricina Numelui Meu , pentru că ei nu-L cunosc pe Cel Ce M-a trimis .
43015022	Dacă n-aș fi venit și nu le-aș fi vorbit , n-ar avea păcat , dar acum n-au nici o scuză pentru păcatul lor .
43015023	Cine Mă urăște pe Mine Îl urăște și pe Tatăl Meu .
43015024	Dacă n-aș fi făcut între ei lucrări pe care nimeni altul nu le-a făcut , n-ar avea păcat . Dar acum au văzut și M-au urât și pe Mine , și pe Tatăl Meu .
43015025	Însă aceasta s-a întâmplat ca să se împlinească cuvântul care este scris în Legea lor : „ M-au urât fără motiv . “
43015026	Când va veni Apărătorul pe Care vi-L voi trimite de la Tatăl , adică Duhul adevărului , Care iese de la Tatăl , El va depune mărturie despre Mine .
43015027	De asemenea , și voi veți depune mărturie , pentru că ați fost cu Mine de la început .
43016001	V-am spus aceste lucruri ca să nu fie pentru voi un prilej de poticnire .
43016002	Vă vor da afară din sinagogi ; mai mult , vine vremea când oricine vă va omorî va crede că-I aduce închinare lui Dumnezeu !
43016003	Vor face aceste lucruri pentru că nu L-au cunoscut nici pe Tatăl , nici pe Mine .
43016004	V-am spus însă aceste lucruri pentru ca atunci când va veni timpul lor să vă amintiți că Eu vi le-am spus . Nu v-am spus aceste lucruri de la început , pentru că eram cu voi .
43016005	Dar acum Mă duc la Cel Ce M-a trimis și nici unul dintre voi nu Mă întreabă : „ Unde Te duci ? “
43016006	Însă pentru că v-am spus aceste lucruri , întristarea v-a umplut inima .
43016007	Totuși vă spun adevărul : vă este de folos să plec , pentru că dacă nu plec , Apărătorul nu va veni la voi , dar dacă Mă duc , Îl voi trimite la voi .
43016008	Și când va veni El , va dovedi lumea vinovată cu privire la păcat , la dreptate și la judecată .
43016009	Cu privire la păcat : pentru că ei nu cred în Mine ;
43016010	cu privire la dreptate : pentru că Eu Mă duc la Tatăl și nu Mă mai vedeți ;
43016011	cu privire la judecată : pentru că domnitorul lumii acesteia a fost judecat .
43016012	Mai am să vă spun multe lucruri , dar acum nu le puteți purta .
43016013	Însă când va veni El , Duhul adevărului , vă va călăuzi în tot adevărul . Căci El nu va vorbi de la Sine , ci va vorbi tot ceea ce va auzi și vă va anunța lucrurile ce urmează să vină .
43016014	El Mă va proslăvi pe Mine , pentru că va lua din ce este al Meu și vă va face cunoscut .
43016015	Tot ce are Tatăl este al Meu ; de aceea am spus că va lua din ce este al Meu și vă va face cunoscut .
43016016	Încă puțin și nu Mă veți mai vedea ; apoi iarăși , încă puțin și Mă veți vedea , ( pentru că Mă duc la Tatăl ) .
43016017	Unii dintre ucenicii Lui și-au zis unul altuia : „ Ce vrea să ne spună prin : « Încă puțin și nu Mă veți mai vedea ; apoi iarăși , încă puțin și Mă veți vedea . » ? Și prin : « Pentru că Mă duc la Tatăl . » ? “
43016018	Ei au zis : „ Ce vrea să spună prin : « Încă puțin » ? Nu știm despre ce vorbește ! “
43016019	Isus a înțeles că voiau să-L întrebe și le-a zis : –Vă întrebați unii pe alții ce am vrut să spun prin : „ Încă puțin și nu Mă veți mai vedea ; apoi iarăși , încă puțin și Mă veți vedea . “ ?
43016020	Adevărat , adevărat vă spun că voi veți plânge și vă veți jeli , dar lumea se va bucura . Voi veți fi întristați , dar întristarea voastră se va preface în bucurie .
43016021	Femeia , când naște , se întristează , pentru că i-a venit timpul , dar după ce s-a născut copilul , nu-și mai aduce aminte de necaz , din cauza bucuriei că s-a născut un om pe lume .
43016022	Și voi sunteți triști acum , dar vă voi vedea din nou și inima voastră se va bucura ; și nimeni nu vă va lua bucuria !
43016023	În ziua aceea nu Mă veți ruga nimic . Adevărat , adevărat vă spun că orice-I veți cere Tatălui în Numele Meu vă va da .
43016024	Până acum n-ați cerut nimic în Numele Meu ; cereți și veți primi , pentru ca bucuria voastră să fie deplină .
43016025	V-am spus aceste lucruri în chip figurat . Vine ceasul când nu vă voi mai vorbi în chip figurat , ci vă voi vorbi deschis despre Tatăl .
43016026	În ziua aceea veți cere în Numele Meu și nu vă spun că Eu Îl voi ruga pe Tatăl pentru voi ,
43016027	căci Tatăl Însuși vă iubește , pentru că M-ați iubit și ați crezut că Eu am ieșit de la Dumnezeu .
43016028	Am ieșit de la Tatăl și am venit în lume ; acum las lumea și Mă duc la Tatăl .
43016029	Ucenicii Lui I-au zis : – Iată că acum vorbești deschis și nu mai spui nici o pildă !
43016030	Acum cunoaștem că Tu știi toate lucrurile și că n-ai nevoie să Te întrebe nimeni ! De aceea credem că ai ieșit de la Dumnezeu !
43016031	Isus le-a răspuns : – Acum credeți ?
43016032	Iată că vine ceasul , și a și venit , să fiți risipiți fiecare la ale lui , iar pe Mine să Mă lăsați singur . Și totuși nu sunt singur , pentru că Tatăl este cu Mine .
43016033	V-am spus aceste lucruri ca să aveți pace în Mine . În lume veți avea necazuri ; dar curaj , Eu am învins lumea !
43017001	După ce a spus aceste lucruri , Isus Și-a ridicat ochii spre cer și a zis : „ Tată , a venit ceasul ! Proslăvește-Ți Fiul , pentru ca și Fiul să Te proslăvească pe Tine ,
43017002	de vreme ce I-ai dat autoritate peste orice făptură , ca să le dea viață veșnică tuturor celor pe care I i-ai dat Tu .
43017003	Și viața veșnică este aceasta : să Te cunoască pe Tine , singurul Dumnezeu adevărat , și pe Isus Cristos , pe Care L-ai trimis Tu .
43017004	Eu Te-am proslăvit pe pământ , terminând lucrarea pe care Mi-ai dat-o s-o fac .
43017005	Acum , proslăvește-Mă Tu , Tată , în prezența Ta , cu slava pe care o aveam în prezența Ta înainte de a fi lumea !
43017006	Le-am făcut cunoscut Numele Tău oamenilor pe care Mi i-ai dat din lume . Erau ai Tăi și Tu Mi i-ai dat , iar ei au păzit Cuvântul Tău .
43017007	Acum au cunoscut că tot ce Mi-ai dat Tu este de la Tine .
43017008	Căci le-am dat cuvintele pe care Mi le-ai dat Tu , iar ei le-au primit și au cunoscut că într-adevăr am ieșit de la Tine și au crezut că Tu M-ai trimis .
43017009	Pentru ei mă rog ; nu mă rog pentru lume , ci pentru cei pe care Mi i-ai dat Tu , pentru că sunt ai Tăi .
43017010	Tot ce este al Meu este al Tău și tot ce este al Tău este al Meu . Și Eu am fost proslăvit în ei .
43017011	Eu nu mai sunt în lume , dar ei sunt în lume , iar Eu vin la Tine . Sfinte Tată , păzește-i , în Numele Tău , pe care Mi L-ai dat , pentru ca ei să fie una , așa cum suntem Noi !
43017012	Când eram cu ei , îi păzeam Eu în Numele Tău , pe care Mi L-ai dat . I-am păzit și nici unul din ei n-a pierit , în afară de fiul pierzării , ca să se împlinească Scriptura .
43017013	Acum însă , Eu vin la Tine ; și spun aceste lucruri pe când sunt încă în lume pentru ca să aibă în ei bucuria mea deplină .
43017014	Eu le-am dat Cuvântul Tău și lumea i-a urât , pentru că ei nu sunt din lume , la fel cum nici Eu nu sunt din lume .
43017015	Nu Te rog să-i iei din lume , ci să-i păzești de cel rău !
43017016	Ei nu sunt din lume , așa cum nici Eu nu sunt din lume .
43017017	Sfințește-i prin adevăr ! Cuvântul Tău este adevărul .
43017018	Așa cum Tu M-ai trimis pe Mine în lume , tot așa i-am trimis și Eu pe ei în lume .
43017019	Eu Însumi M-am sfințit pentru ei , ca și ei să fie sfințiți prin adevăr .
43017020	Și mă rog nu numai pentru aceștia , ci și pentru cei ce vor crede în Mine prin cuvântul lor ,
43017021	ca toți să fie una , așa cum Tu , Tată , ești în Mine , iar Eu în Tine ; mă rog ca și ei să fie în Noi , pentru ca lumea să creadă că Tu M-ai trimis .
43017022	Eu le-am dat slava pe care Mi-ai dat-o Tu , pentru ca ei să fie una , așa cum și Noi suntem una ;
43017023	Eu în ei și Tu în Mine – pentru ca ei să fie pe deplin una , astfel încât lumea să cunoască faptul că Tu M-ai trimis și că i-ai iubit așa cum M-ai iubit pe Mine .
43017024	Tată , doresc ca acolo unde sunt Eu , să fie cu Mine și aceia pe care Mi i-ai dat Tu , ca să vadă slava Mea , slavă pe care Mi-ai dat-o Tu , fiindcă Tu M-ai iubit înainte de întemeierea lumii !
43017025	Neprihănitule Tată , lumea nu Te cunoaște , dar Eu Te cunosc și aceștia știu că Tu M-ai trimis .
43017026	Eu le-am făcut cunoscut Numele Tău și li-l voi mai face cunoscut , pentru ca dragostea cu care M-ai iubit să fie în ei și Eu să fiu în ei . “
43018001	După ce a spus aceste lucruri , Isus a plecat împreună cu ucenicii Lui dincolo de uedul Chidron , unde era o grădină , în care a intrat El și ucenicii Lui .
43018002	Iuda , cel care L-a trădat , cunoștea și el acel loc , pentru că de multe ori Isus se strânsese acolo cu ucenicii Lui .
43018003	Prin urmare , Iuda a luat o cohortă și niște gărzi , trimise de conducătorii preoților și de farisei , și au venit acolo cu lămpi , făclii și arme .
43018004	Isus , știind tot ce urmează să I se întâmple , a ieșit și i-a întrebat : – Pe Cine căutați ?
43018005	Ei I-au răspuns : – Pe Isus din Nazaret ! El le-a zis : – Eu sunt ! Iuda , cel care L-a trădat , stătea și el împreună cu ei .
43018006	Când Isus le-a zis : „ Eu sunt ! “ , ei s-au dat înapoi și au căzut la pământ .
43018007	El i-a întrebat din nou : – Pe Cine căutați ? Ei I-au zis : – Pe Isus din Nazaret !
43018008	Isus a răspuns : – V-am spus că Eu sunt . Deci , dacă pe Mine Mă căutați , lăsați-i pe aceștia să se ducă !
43018009	Aceasta s-a întâmplat ca să se împlinească cuvântul pe care-l spusese : „ N-am pierdut pe nici unul din cei pe care Mi i-ai dat . “
43018010	Atunci Simon Petru , care avea o sabie , a scos-o și l-a lovit pe sclavul marelui preot , tăindu-i urechea dreaptă . Numele acelui sclav era Malchus .
43018011	Însă Isus i-a zis lui Petru : „ Bagă-ți sabia în teacă ! Nu voi bea oare paharul pe care Mi l-a dat Tatăl ? “
43018012	Atunci cohorta , comandantul ei și gărzile iudeilor L-au prins pe Isus , L-au legat
43018013	și L-au dus mai întâi la Ana . Căci acesta era socrul lui Caiafa , care era mare preot în anul acela .
43018014	Iar Caiafa era cel care-i sfătuise pe iudei că este mai de folos să moară un singur om pentru popor .
43018015	Simon Petru împreună cu un alt ucenic L-au urmat pe Isus . Acel ucenic era cunoscut marelui preot și a intrat cu Isus în curtea marelui preot .
43018016	Petru însă stătea afară , la poartă . Celălalt ucenic , care era cunoscut marelui preot , a ieșit afară , a vorbit cu portăreasa și l-a adus pe Petru înăuntru .
43018017	Atunci slujnica , portăreasa , i-a zis lui Petru : – Nu cumva ești și tu dintre ucenicii Acestui Om ? El i-a răspuns : – Nu sunt .
43018018	Sclavii și gărzile făcuseră un foc , pentru că era frig , și se încălzeau . Petru stătea și el cu ei și se încălzea .
43018019	Marele preot L-a întrebat pe Isus despre ucenicii Lui și despre învățătura Lui .
43018020	Isus i-a răspuns : „ Eu am vorbit lumii deschis ; întotdeauna am dat învățătură în sinagogă și în Templu , unde se adună toți iudeii , și n-am spus nimic în ascuns .
43018021	De ce Mă întrebi pe Mine ? Întreabă-i pe cei care au auzit ce le-am vorbit ! Iată că ei știu ce am vorbit ! “
43018022	După ce a spus acestea , una dintre gărzile care stăteau acolo L-a lovit cu palma , spunându-i : – Așa-i răspunzi marelui preot ? !
43018023	Isus i-a răspuns : – Dacă am vorbit rău , depune mărturie cu privire la ceea ce am spus rău , dar dacă am vorbit bine , de ce Mă bați ?
43018024	Ana L-a trimis legat la Caiafa , marele preot .
43018025	Simon Petru stătea acolo și se încălzea . I-au zis : – Nu cumva ești și tu dintre ucenicii Lui ? Dar el s-a lepădat și a zis : – Nu sunt .
43018026	Unul dintre sclavii marelui preot , rudă cu cel căruia Petru îi tăiase urechea , a zis : – Nu te-am văzut eu în grădină cu El ? !
43018027	Petru s-a lepădat din nou ; și imediat a cântat cocoșul .
43018028	Atunci L-au dus pe Isus de la Caiafa la pretoriu . Era în zori . Ei n-au intrat în pretoriu , ca să nu se pângărească și să poată mânca Paștele .
43018029	Așadar , Pilat a ieșit afară la ei și le-a zis : – Ce acuzație aduceți împotriva Acestui Om ?
43018030	Ei i-au răspuns : – Dacă n-ar fi fost un răufăcător , nu L-am fi dat pe mâna ta !
43018031	Atunci Pilat le-a zis : – Luați-L voi și judecați-L potrivit cu Legea voastră ! Iudeii i-au răspuns : – Nouă nu ne este permis să omorâm pe nimeni !
43018032	Aceasta s-a întâmplat ca să se împlinească cele spuse de Isus , când a arătat prin ce fel de moarte urma să moară .
43018033	Atunci Pilat a intrat din nou în pretoriu , L-a chemat pe Isus și L-a întrebat : – Ești Tu Împăratul iudeilor ?
43018034	Isus i-a răspuns : – De la tine spui lucrul acesta sau ți l-au spus alții despre Mine ?
43018035	Pilat I-a răspuns : – Sunt eu cumva iudeu ? ! Neamul Tău și conducătorii preoților Te-au dat pe mâna mea ! Ce-ai făcut ?
43018036	Isus i-a zis : – Împărăția Mea nu este din lumea aceasta . Dacă Împărăția Mea ar fi din lumea aceasta , slujitorii Mei s-ar lupta ca să nu fiu dat pe mâna iudeilor ; dar Împărăția Mea nu este de aici .
43018037	Pilat L-a întrebat : – Deci un Împărat tot ești . Isus i-a răspuns : – Este așa cum ai spus : sunt Împărat ! Eu pentru aceasta m-am născut și pentru aceasta am venit în lume , ca să depun mărturie despre adevăr . Oricine este din adevăr ascultă de glasul Meu .
43018038	Pilat L-a întrebat : – Ce este adevărul ? Și , spunând aceasta , a ieșit din nou la iudei și le-a zis : – Eu nu găsesc nici o vină în El !
43018039	Dar este în obiceiul vostru ca de Paște să vă eliberez un deținut ; vreți deci să vi-L eliberez pe „ Împăratul iudeilor “ ?
43018040	Ei au strigat din nou : – Nu pe El , ci pe Baraba ! Baraba era un răsculat .
43019001	Atunci Pilat L-a luat pe Isus și a pus să-L biciuiască .
43019002	Soldații au împletit o coroană de spini , I-au așezat-o pe cap și L-au îmbrăcat într-o mantie purpurie .
43019003	Ei veneau la El și-I ziceau : „ Salutare , Împărate al iudeilor ! “ Și-I dădeau palme .
43019004	Pilat a ieșit iarăși afară și le-a zis : – Iată , vi-L aduc afară , ca să știți că nu găsesc nici o vină în El !
43019005	Isus a ieșit deci afară , purtând cununa de spini și mantia purpurie . Pilat le-a zis : – Iată Omul !
43019006	Când L-au văzut , conducătorii preoților și gărzile au strigat : – Răstignește-L ! Răstignește-L ! Pilat le-a zis : – Luați-L voi și răstigniți-L , pentru că eu nu găsesc nici o vină în El !
43019007	Iudeii i-au răspuns : – Noi avem o Lege și potrivit cu Legea aceasta El trebuie să moară , pentru că S-a făcut pe Sine Fiul lui Dumnezeu .
43019008	Când Pilat a auzit aceste cuvinte , s-a temut și mai tare .
43019009	A intrat din nou în pretoriu și L-a întrebat pe Isus : – De unde ești ? Dar Isus nu i-a dat nici un răspuns .
43019010	Atunci Pilat I-a zis : – Nu vorbești cu mine ? Nu știi că am autoritate să Te eliberez și am autoritate să Te răstignesc ?
43019011	Isus i-a răspuns : – N-ai avea nici o autoritate asupra Mea dacă nu ți-ar fi fost dată de sus . De aceea cel ce Mă dă pe mâna ta are un mai mare păcat .
43019012	De atunci Pilat căuta să-L elibereze , însă iudeii strigau : – Dacă-L eliberezi , nu ești prieten al Cezarului ! Oricine se face pe sine împărat este împotriva Cezarului !
43019013	Când a auzit Pilat aceste cuvinte , L-a dus afară pe Isus și s-a așezat pe scaunul de judecată , în locul numit „ Pavajul de piatră “ , iar în aramaică : „ Gabbatha “ .
43019014	Era Ziua Pregătirii Paștelui , cam pe la ceasul al șaselea . Pilat le-a zis iudeilor : – Iată-L pe Împăratul vostru !
43019015	Ei au strigat : – Ia-L , ia-L , răstignește-L ! Pilat i-a întrebat : – Să-L răstignesc pe Împăratul vostru ? Conducătorii preoților au răspuns : – Noi n-avem alt împărat decât pe Cezar !
43019016	Atunci Pilat L-a dat pe mâna lor ca să fie răstignit . L-au luat deci pe Isus ,
43019017	iar El , ducându-Și crucea , S-a îndreptat spre locul numit „ al Craniului “ , care în aramaică se numește „ Golgota “ .
43019018	L-au răstignit acolo și cu El au răstignit alți doi , unul într-o parte și unul în cealaltă parte , cu Isus la mijloc .
43019019	Pilat a scris o însemnare și a pus-o pe cruce . Pe ea era scris : „ Isus din Nazaret , Împăratul iudeilor “ .
43019020	Mulți dintre iudei au citit această inscripție , pentru că locul unde fusese răstignit Isus era aproape de cetate ; era scrisă în aramaică , latină și greacă .
43019021	Atunci conducătorii preoților iudeilor i-au zis lui Pilat : – Nu scrie : „ Împăratul iudeilor “ , ci : „ El a zis : « Eu sunt Împăratul iudeilor ! » “
43019022	Pilat le-a răspuns : – Ce-am scris , am scris !
43019023	Când soldații L-au răstignit pe Isus , I-au luat hainele și le-au împărțit în patru părți , câte o parte pentru fiecare soldat . De asemenea , I-au luat și tunica . Tunica era fără nici o cusătură , fiind țesută dintr-o singură bucată de sus până jos .
43019024	Atunci și-au zis unii altora : „ Să n-o sfâșiem , ci să tragem la sorți a cui să fie ! “ Aceasta s-a întâmplat ca să se împlinească Scriptura care zice : „ Și-au împărțit veșmintele Mele între ei și au tras la sorți pentru cămașa Mea . “ Soldații sunt deci cei ce au făcut aceste lucruri .
43019025	Lângă crucea lui Isus stăteau mama Lui , sora mamei Lui , Maria – soția lui Clopa – și Maria Magdalena .
43019026	Când Isus a văzut-o pe mama Lui și , lângă ea , pe ucenicul pe care-l iubea , i-a zis mamei Sale : „ Femeie , iată-l pe fiul tău ! “ .
43019027	Apoi i-a zis ucenicului : „ Iat-o pe mama ta ! “ Și din ceasul acela ucenicul a luat-o acasă la el .
43019028	După aceea , Isus , Care știa că acum totul s-a sfârșit , ca să se împlinească Scriptura , a zis : „ Mi-e sete ! “
43019029	Acolo era pus un vas plin cu vin acru . Au pus într-o ramură de isop un burete plin cu vin acru și I l-au dus la gură .
43019030	Când a primit vinul , Isus a zis : „ S-a terminat ! “ . Apoi Și-a plecat capul și Și-a dat duhul .
43019031	Pentru că era Ziua Pregătirii , iudeii , ca să nu rămână trupurile pe cruce în timpul Sabatului , pentru că acel Sabat era o zi mare , i-au cerut lui Pilat să fie zdrobite picioarele celor răstigniți și să fie luați de pe cruce .
43019032	Soldații au venit deci și i-au zdrobit picioarele primului , apoi și ale celuilalt care fusese răstignit împreună cu El .
43019033	Însă , când au venit la Isus , au văzut că deja murise și nu I-au mai zdrobit picioarele ,
43019034	ci unul dintre soldați I-a străpuns coasta cu sulița ; și imediat a ieșit sânge și apă .
43019035	Cel ce a văzut lucrul acesta a depus mărturie și mărturia lui este adevărată . Și el știe că spune adevărul , pentru ca și voi să credeți .
43019036	Căci aceste lucruri s-au întâmplat ca să se împlinească Scriptura care zice : „ Nici unul din oasele Lui nu va fi rupt . “
43019037	Și în altă parte , Scriptura mai zice : „ Vor privi la Cel pe Care L-au străpuns . “
43019038	După aceea , Iosif din Arimateea , care era ucenic al lui Isus , dar în secret , de frica iudeilor , i-a cerut lui Pilat să-l lase să ia trupul lui Isus . Pilat i-a dat voie . Prin urmare , el a venit și a luat trupul lui Isus .
43019039	A venit și Nicodim , cel care la început se dusese la Isus noaptea , și a adus un amestec de aproape o sută de litre de smirnă și aloe .
43019040	Au luat trupul lui Isus și L-au înfășurat în fâșii de pânză de in , cu miresme , așa cum este obiceiul de înmormântare la iudei .
43019041	În locul unde fusese răstignit era o grădină , iar în grădină era un mormânt nou , în care nu mai fusese pus nimeni .
43019042	Pentru că era Ziua Pregătirii Iudeilor și pentru că mormântul era aproape , L-au pus pe Isus acolo .
43020001	În prima zi a săptămânii , Maria Magdalena a venit la mormânt dis-de-dimineață , când încă era întuneric , și a văzut că piatra fusese luată de pe mormânt .
43020002	A alergat și a venit la Simon Petru și la celălalt ucenic , cel pe care-l iubea Isus , și le-a zis : „ L-au luat pe Domnul din mormânt și nu știm unde L-au pus ! “
43020003	Atunci Petru și celălalt ucenic au ieșit și s-au dus la mormânt .
43020004	Cei doi au început să alerge împreună , dar celălalt ucenic a alergat mai repede decât Petru și a ajuns primul la mormânt .
43020005	Când s-a aplecat să se uite înăuntru , a văzut fâșiile de pânză întinse pe jos , dar n-a intrat .
43020006	Simon Petru , care îl urma , a ajuns și el ; a intrat în mormânt și a văzut fâșiile de pânză întinse pe jos ,
43020007	dar ștergarul care fusese pe capul lui Isus nu era pus împreună cu fâșiile de pânză , ci era împăturit și așezat într-un loc separat .
43020008	Atunci celălalt ucenic , care ajunsese primul la mormânt , a intrat și el , a văzut și a crezut .
43020009	Căci tot nu înțeleseseră Scriptura , potrivit căreia El trebuia să învie dintre cei morți .
43020010	Apoi ucenicii s-au întors acasă .
43020011	Maria însă stătea afară , lângă mormânt , și plângea . În timp ce plângea , s-a aplecat să se uite în mormânt
43020012	și a văzut doi îngeri îmbrăcați în alb , șezând unul la cap și unul la picioare în locul unde fusese pus trupul lui Isus .
43020013	Ei au întrebat-o : – Femeie , de ce plângi ? Ea le-a răspuns : – Pentru că L-au luat pe Domnul meu și nu știu unde L-au pus !
43020014	După ce a spus acestea , s-a întors și L-a văzut pe Isus stând acolo , dar nu știa că este Isus .
43020015	Isus a întrebat-o : – Femeie , de ce plângi ? Pe Cine cauți ? Crezând că este grădinarul , ea I-a zis : – Domnule , dacă Tu L-ai luat , spune-mi unde L-ai pus și eu Îl voi lua !
43020016	– Maria ! i-a zis Isus . Ea s-a întors și I-a zis în aramaică : – Rabbuni ! – care înseamnă : „ Învățătorule ! “ .
43020017	Isus i-a zis : – Nu Mă ține , pentru că încă nu M-am suit la Tatăl ! Du-te însă la frații Mei și spune-le : „ Mă sui la Tatăl Meu și Tatăl vostru , la Dumnezeul Meu și Dumnezeul vostru ! “
43020018	Maria Magdalena s-a dus și i-a anunțat pe ucenici : „ L-am văzut pe Domnul ! “ și că El i-a spus aceste lucruri .
43020019	În seara acelei zile , prima zi a săptămânii , în timp ce acolo unde se aflau ucenicii ușile erau încuiate de frica iudeilor , Isus a venit , a stat în mijlocul lor și le-a zis : „ Pace vouă ! “
43020020	Și spunând aceasta , le-a arătat mâinile și coasta Lui . Ucenicii s-au bucurat când L-au văzut pe Domnul .
43020021	Isus le-a zis din nou : „ Pace vouă ! Așa cum M-a trimis pe Mine Tatăl , așa vă trimit și Eu pe voi ! “
43020022	Și spunând aceasta , a suflat peste ei și le-a zis : „ Luați Duh Sfânt !
43020023	Celor ce le veți ierta păcatele , vor fi iertate , iar celor ce le veți ține , vor fi ținute . “
43020024	Însă Toma , unul dintre cei doisprezece , cel numit „ Didimus “ , nu era cu ei când a venit Isus .
43020025	Ceilalți ucenici i-au zis : – L-am văzut pe Domnul ! Dar el le-a zis : – Dacă nu văd semnul cuielor în mâinile Lui , dacă nu pun degetul meu în semnul cuielor și dacă nu pun mâna mea în coasta Lui , nu voi crede !
43020026	După opt zile , ucenicii erau din nou înăuntru , iar Toma era cu ei . Pe când ușile erau încuiate , a venit Isus , a stat în mijlocul lor și le-a zis : „ Pace vouă ! “
43020027	Apoi i-a zis lui Toma : – Adu-ți degetul aici și privește-Mi mâinile ! Adu-ți mâna și pune-o în coasta Mea ! Și nu fi necredincios , ci credincios !
43020028	Toma I-a răspuns : – Domnul meu și Dumnezeul meu !
43020029	Isus i-a zis : – Ai crezut pentru că M-ai văzut ? Ferice de cei ce n-au văzut și au crezut !
43020030	Isus a mai făcut multe alte semne înaintea ucenicilor Săi , semne care nu sunt scrise în această carte .
43020031	Însă acestea au fost scrise pentru ca voi să ajungeți să credeți că Isus este Cristosul , Fiul lui Dumnezeu , și crezând , să aveți viață în Numele Lui .
43021001	După aceea , Isus li S-a arătat din nou ucenicilor , la Marea Tiberiadei . Li S-a arătat astfel :
43021002	Simon Petru , Toma – cel numit „ Didimus “ – , Natanael din Cana Galileii , fiii lui Zebedei și alți doi dintre ucenicii lui Isus , erau împreună .
43021003	Simon Petru le-a zis : – Mă duc să pescuiesc ! Ei i-au răspuns : – Venim și noi cu tine ! Au ieșit și s-au suit într-o barcă , dar în noaptea aceea n-au prins nimic .
43021004	Când se făcuse deja dimineață , Isus stătea pe țărm . Ucenicii însă nu știau că este Isus .
43021005	El le-a zis : – Copilași , nu aveți ceva pește de mâncare ? – Nu ! I-au răspuns ei .
43021006	El le-a zis : – Aruncați năvodul în partea dreaptă a bărcii și veți găsi ! L-au aruncat și nu l-au mai putut trage din cauza mulțimii peștilor .
43021007	Atunci ucenicul pe care-l iubea Isus i-a zis lui Petru : „ Este Domnul ! “ Auzind că este Domnul , Simon Petru și-a pus haina pe el , pentru că era dezbrăcat , și s-a aruncat în mare .
43021008	Ceilalți ucenici au venit cu barca , trăgând năvodul cu pești , căci nu era departe de țărm , doar cam la două sute de coți .
43021009	Când au coborât pe uscat , au văzut un foc de cărbuni , pește pus deasupra și pâine .
43021010	Isus le-a zis : „ Aduceți din peștii pe care i-ați prins acum ! “
43021011	Simon Petru s-a suit în barcă și a tras năvodul la țărm , plin cu o sută cincizeci și trei de pești mari ; însă , cu toate că erau atâția , năvodul nu s-a rupt .
43021012	Isus le-a zis : „ Veniți și luați micul dejun ! “ Nici unul dintre ucenici nu îndrăznea să-L întrebe : „ Tu Cine ești ? “ , pentru că știau că este Domnul .
43021013	Isus S-a apropiat , a luat pâinea și le-a dat-o ; la fel a făcut și cu peștele .
43021014	Aceasta era deja a treia oară când Isus li Se arăta ucenicilor Săi după ce fusese înviat dintre cei morți .
43021015	După ce au luat micul dejun , Isus l-a întrebat pe Simon Petru : – Simon , fiul lui Ioan , Mă iubești tu mai mult decât aceștia ? El I-a răspuns : – Da , Doamne , Tu știi că Te iubesc ! Isus i-a zis : – Paște mieii Mei !
43021016	L-a întrebat din nou , a doua oară : – Simon , fiul lui Ioan , Mă iubești ? El I-a răspuns : – Da , Doamne , Tu știi că Te iubesc ! Isus i-a zis : – Păstorește oile Mele !
43021017	L-a întrebat a treia oară : – Simon , fiul lui Ioan , Mă iubești ? Petru s-a întristat pentru că-i zisese a treia oară : „ Mă iubești ? “ și I-a răspuns : – Doamne , Tu le știi pe toate , Tu știi că Te iubesc ! Isus i-a zis : – Paște oile Mele !
43021018	Adevărat , adevărat îți spun că , atunci când erai mai tânăr , tu însuți te încingeai și te duceai unde voiai ; însă când vei îmbătrâni , îți vei întinde mâinile și altcineva te va încinge și te va duce unde nu vei voi !
43021019	A spus acestea ca să arate cu ce fel de moarte Îl va proslăvi Petru pe Dumnezeu . Apoi i-a zis : – Urmează-Mă !
43021020	Petru s-a întors și l-a văzut venind după ei pe ucenicul pe care-l iubea Isus , acela care la cină stătuse la masă la pieptul lui Isus și-L întrebase : „ Doamne , cine este cel ce Te va trăda ? “
43021021	Văzându-l , Petru L-a întrebat pe Isus : – Doamne , dar cu acesta ce va fi ?
43021022	Isus i-a răspuns : – Dacă vreau ca el să rămână până vin Eu , ce te privește pe tine ? ! Tu urmează-Mă !
43021023	Din pricina aceasta a ieșit zvonul între frați că acel ucenic nu va muri . Dar Isus nu-i spusese că nu va muri , ci : „ Dacă vreau ca el să rămână până vin Eu , ce te privește pe tine ? ! “
43021024	Acesta este ucenicul care depune mărturie cu privire la aceste lucruri și care a scris aceste lucruri . Și știm că mărturia lui este adevărată .
43021025	Mai sunt multe alte lucruri pe care le-a făcut Isus , care , dacă ar fi fost scrise fiecare , cred că nici chiar în lumea aceasta n-ar fi încăput cărțile scrise .
44001001	Teofilus , În prima carte am scris despre toate lucrurile pe care a început Isus să le facă și să-i învețe pe oameni
44001002	până în ziua în care a fost luat în cer , după ce le dăduse mai întâi porunci , prin Duhul Sfânt , apostolilor pe care-i alesese .
44001003	După suferința Lui , li S-a înfățișat viu , prin multe dovezi convingătoare , arătându-li-Se deseori timp de patruzeci de zile și vorbind despre Împărăția lui Dumnezeu .
44001004	În timp ce se afla laolaltă cu ei , le-a poruncit astfel : „ Să nu vă îndepărtați de Ierusalim , ci să așteptați promisiunea Tatălui , despre care ați auzit de la Mine .
44001005	Căci Ioan a botezat cu apă , dar voi , nu după multe zile , veți fi botezați cu Duhul Sfânt . “
44001006	Prin urmare , atunci când s-au strâns laolaltă , ei L-au întrebat : – Doamne , în vremea aceasta vei restaura împărăția lui Israel ?
44001007	El le-a răspuns : – Nu este treaba voastră să cunoașteți vremurile sau momentele pe care Tatăl le-a așezat prin propria Sa autoritate .
44001008	Voi însă veți primi putere atunci când va veni Duhul Sfânt peste voi și-Mi veți fi martori în Ierusalim , în toată Iudeea , în Samaria și până la marginile pământului .
44001009	După ce a spus aceste lucruri , Isus a fost înălțat și , în timp ce ei se uitau , un nor L-a luat dinaintea ochilor lor .
44001010	Și cum priveau ei spre cer , în timp ce El pleca , iată că li s-au înfățișat doi bărbați îmbrăcați în haine albe ,
44001011	care le-au zis : „ Bărbați galileeni , de ce stați și vă uitați spre cer ? ! Acest Isus , Care a fost luat în cer de la voi , va veni în același fel în care L-ați văzut mergând spre cer . “
44001012	Atunci ei s-au întors în Ierusalim de pe muntele numit „ al Măslinilor “ , care este lângă Ierusalim , departe cât un drum parcurs în ziua de Sabat .
44001013	Când au intrat în casă , au urcat în camera de sus , unde stăteau de obicei . Acolo erau : Petru , Ioan , Iacov , Andrei , Filip , Toma , Bartolomeu , Matei , Iacov – fiul lui Alfeus – , Simon zelotul și Iuda – fiul lui Iacov .
44001014	Toți aceștia stăruiau în rugăciune în același gând , împreună cu femeile , cu Maria – mama lui Isus – și cu frații Lui .
44001015	În zilele acelea , Petru s-a ridicat în mijlocul fraților , o mulțime de aproape o sută douăzeci de oameni , și le-a zis :
44001016	„ Bărbați , fraților , trebuia să se împlinească Scriptura spusă mai dinainte de Duhul Sfânt , prin gura lui David , cu privire la Iuda , care a devenit călăuza celor ce L-au arestat pe Isus .
44001017	El era numărat ca fiind unul dintre noi și fusese ales să ia parte la această slujire .
44001018	( Din răsplata pentru nelegiuirea lui , omul acesta și-a cumpărat un ogor și , căzând cu capul în jos , a plesnit în două pe la mijloc și i s-au vărsat toate intestinele în acel loc .
44001019	Lucrul acesta a devenit cunoscut tuturor locuitorilor din Ierusalim , astfel că ogorul acela a fost numit , în limba lor , „ Acheldama “ , adică „ Ogorul sângelui “ . )
44001020	Căci în cartea Psalmilor este scris : « Fie-i locuința pustiită și nimeni să nu mai locuiască în ea ! » și « Slujba lui s-o ia altul ! »
44001021	Trebuie deci ca , dintre bărbații care ne-au însoțit în toată perioada în care Domnul Isus a umblat printre noi ,
44001022	începând de la botezul lui Ioan și până în ziua în care Isus a fost luat sus de la noi , unul din aceștia să devină împreună cu noi un martor al învierii Lui . “
44001023	Și au propus doi : pe Iosif , numit Barsabas , căruia i se mai zicea și Iustus , și pe Matias .
44001024	Ei s-au rugat astfel : „ Tu , Doamne , Care cunoști inimile tuturor , arată-ne pe care dintre aceștia doi l-ai ales
44001025	ca să ia locul în slujirea și apostolia aceasta , de la care s-a abătut Iuda ca să se ducă la locul lui ! “
44001026	Au tras la sorți și sorțul a căzut pe Matias , care a fost socotit împreună cu cei unsprezece apostoli .
44002001	Când a sosit ziua Cincizecimii , erau cu toții la un loc .
44002002	Deodată a venit din cer un sunet ca vâjâitul unui vânt puternic și a umplut toată casa în care ședeau ei .
44002003	Li s-au arătat niște limbi ca de foc , care s-au împrăștiat și s-au așezat câte una pe fiecare dintre ei .
44002004	Toți au fost umpluți de Duhul Sfânt și au început să vorbească în alte limbi , după cum le dădea Duhul să vorbească .
44002005	Și se aflau atunci în Ierusalim iudei , oameni evlavioși din fiecare neam de sub cer .
44002006	Când s-a auzit sunetul acela , mulțimea s-a adunat și a rămas uluită , pentru că fiecare îi auzea vorbind în propria lui limbă .
44002007	Toți se mirau și se minunau zicând : „ Oare nu sunt galileeni toți aceștia care vorbesc ? !
44002008	Cum de îi auzim , fiecare dintre noi , vorbind în propria noastră limbă , în care ne-am născut ? !
44002009	Parți , mezi , elamiți , locuitori din Mesopotamia , din Iudeea , din Capadocia , din Pont , din Asia ,
44002010	din Frigia , din Pamfilia , din Egipt , de prin părțile Libiei dinspre Cirena , vizitatori din Roma ,
44002011	iudei și prozeliți , cretani și arabi , pe toți îi auzim vorbind în limbile noastre despre lucrările mărețe ale lui Dumnezeu ! “
44002012	Toți erau uimiți și nedumeriți și se întrebau unul pe altul : „ Ce vrea să însemne aceasta ? “
44002013	Alții însă își băteau joc și ziceau : „ Sunt plini de must ! “
44002014	Dar Petru s-a sculat în picioare împreună cu cei unsprezece , și-a ridicat glasul și le-a vorbit astfel : – Bărbați iudei și voi , toți locuitorii Ierusalimului , să vă fie cunoscut lucrul acesta și să ascultați cuvintele mele !
44002015	Oamenii aceștia nu sunt beți , așa cum presupuneți voi , pentru că nu este decât ceasul al treilea din zi ,
44002016	ci aceasta este ceea ce a fost spus prin profetul Ioel :
44002017	„ În zilele de pe urmă , zice Dumnezeu , voi turna din Duhul Meu peste orice făptură . Fiii și fiicele voastre vor profeți , tinerii voștri vor vedea viziuni , iar bătrânii voștri vor visa visuri !
44002018	Chiar și peste slujitorii Mei și slujitoarele Mele voi turna din Duhul Meu în acele zile și vor profeți .
44002019	Voi face minuni sus în cer și semne jos pe pământ , sânge , foc și coloane de fum .
44002020	Soarele se va preface în întuneric , iar luna în sânge , înainte să vină ziua cea mare și glorioasă a Domnului .
44002021	Atunci oricine va chema Numele Domnului va fi mântuit ! “
44002022	Bărbați israeliți , ascultați cuvintele acestea : pe Isus din Nazaret , bărbat adeverit de Dumnezeu înaintea voastră prin faptele puternice , minunile și semnele pe care Dumnezeu le-a făcut prin El în mijlocul vostru , după cum voi înșivă știți ,
44002023	pe Omul Acesta , dat pe mâna voastră după planul hotărât și după preștiința lui Dumnezeu , voi L-ați răstignit și L-ați omorât prin mâna celor fără de lege !
44002024	Dumnezeu însă L-a înviat , dezlegându-L de durerile morții , pentru că nu era posibil să fie ținut de ea .
44002025	Căci David zice despre El : „ Îl văd pe Domnul neîncetat înaintea mea , căci El este la dreapta mea ca să nu mă clatin !
44002026	De aceea , mi se bucură inima și mi se înveselește limba ! Mai mult , trupul meu va locui în nădejde ,
44002027	căci nu-mi vei lăsa sufletul în Locuința Morților și nu vei îngădui ca Sfântul Tău să vadă putrezirea .
44002028	Mi-ai făcut cunoscute cărările vieții … mă vei umple de bucurie cu prezența Ta ! “
44002029	Bărbați , fraților , cât despre patriarhul David , dați-mi voie să vă spun deschis că el a murit și a fost îngropat , iar mormântul lui a rămas în mijlocul nostru până în ziua aceasta .
44002030	Așadar , el era profet și știa că Dumnezeu îi promisese prin jurământ că va pune pe tronul lui pe unul din urmașii lui .
44002031	Știind deci mai dinainte , el vorbea despre învierea lui Cristos , atunci când spunea că nu va fi lăsat în Locuința Morților și că trupul Lui nu va vedea putrezirea .
44002032	Dumnezeu L-a înviat pe acest Isus , și noi toți suntem martorii acestui fapt .
44002033	Așadar , fiind înălțat la dreapta lui Dumnezeu și primind de la Tatăl promisiunea Duhului Sfânt , El a turnat ceea ce vedeți și auziți .
44002034	Căci David nu s-a suit în ceruri , ci el însuși zice : „ Domnul I-a zis Domnului meu : « Șezi la dreapta Mea ,
44002035	până voi face din dușmanii Tăi așternut al picioarelor Tale ! » “
44002036	Să știe bine deci toată casa lui Israel , că Dumnezeu L-a făcut Domn și Cristos pe acest Isus pe Care L-ați răstignit voi !
44002037	Când au auzit aceste lucruri , ei au rămas străpunși în inimă și i-au întrebat pe Petru și pe ceilalți apostoli : – Fraților , ce să facem ?
44002038	Petru le-a răspuns : – Pocăiți-vă și fiecare din voi să fie botezat în Numele lui Isus Cristos spre iertarea păcatelor voastre ; și veți primi darul Duhului Sfânt !
44002039	Căci promisiunea este pentru voi , pentru copiii voștri și pentru toți cei ce sunt departe , în oricât de mare număr îi va chema Domnul , Dumnezeul nostru !
44002040	Și cu multe alte cuvinte el mărturisea și îi îndemna zicând : – Mântuiți-vă din mijlocul acestei generații corupte !
44002041	Cei ce au primit cuvântul lui au fost botezați ; și în ziua aceea , la numărul ucenicilor au fost adăugate cam trei mii de suflete .
44002042	Ei stăruiau în învățătura apostolilor , în părtășie , în frângerea pâinii și în rugăciuni .
44002043	Fiecare era plin de frică , și prin apostoli se făceau multe minuni și semne .
44002044	Toți credincioșii erau la un loc și aveau toate în comun ;
44002045	își vindeau proprietățile și averile , iar banii îi împărțeau între ei , după cum avea nevoie fiecare .
44002046	În fiecare zi continuau să se întâlnească în același gând în Templu , frângeau pâinea acasă , luau parte la masă cu bucurie și simplitate a inimii ,
44002047	Îl lăudau pe Dumnezeu și aveau parte de bunăvoință din partea întregului popor . Și Domnul adăuga în fiecare zi la numărul lor pe cei ce erau mântuiți .
44003001	Petru și Ioan se duceau împreună la Templu , la ceasul de rugăciune ; era ceasul al nouălea .
44003002	Un om schilod încă din pântecele mamei lui era adus și așezat în fiecare zi la poarta Templului , cea numită „ Frumoasă “ , ca să ceară milostenie de la cei ce intrau în Templu .
44003003	Când acesta i-a văzut pe Petru și pe Ioan că urmau să intre în Templu , a cerut și de la ei , ca să primească milostenie .
44003004	Petru , ca și Ioan , s-a uitat țintă la el și a zis : „ Uită-te la noi ! “
44003005	El și-a ațintit privirea la ei , așteptând să primească ceva de la aceștia .
44003006	Dar Petru i-a zis : „ Argint și aur n-am , însă ceea ce am , îți dau : în Numele lui Isus Cristos din Nazaret , ridică-te și umblă ! “
44003007	Și , apucându-l de mâna dreaptă , l-a ridicat . Imediat picioarele și gleznele i s-au întărit ,
44003008	a sărit în picioare și a început să umble . Apoi a intrat în Templu împreună cu ei și umbla , sărea și-L lăuda pe Dumnezeu .
44003009	Tot poporul l-a văzut umblând și lăudându-L pe Dumnezeu .
44003010	Ei l-au recunoscut ca fiind cel ce stătea și cerea milostenie la Poarta Frumoasă a Templului și s-au umplut de uimire și de mirare pentru ceea ce i se întâmplase .
44003011	În timp ce el se ținea după Petru și Ioan , tot poporul , uimit , a alergat la ei în porticul numit „ al lui Solomon “ .
44003012	Când a văzut Petru acest lucru , a zis poporului : „ Bărbați israeliți , de ce vă mirați de acest lucru și de ce vă uitați la noi de parcă prin propria noastră putere sau evlavie l-am făcut să umble ? !
44003013	Dumnezeul lui Avraam , ( Dumnezeul lui ) Isaac și ( Dumnezeul lui ) Iacov , Dumnezeul strămoșilor noștri , L-a proslăvit pe Slujitorul Său Isus , pe Care voi L-ați dat pe mâna lui Pilat și v-ați lepădat de El în prezența acestuia , măcar că el hotărâse să-L elibereze .
44003014	Voi v-ați lepădat de Cel Sfânt și Drept și ați cerut să vi se elibereze un ucigaș .
44003015	L-ați ucis pe Autorul vieții , pe Care Dumnezeu L-a înviat dintre cei morți și ai Cărui martori suntem noi .
44003016	Pe baza credinței în Numele Lui , a întărit Numele Lui pe omul acesta pe care-l vedeți și pe care-l cunoașteți ; și credința care este prin Isus i-a dat această vindecare deplină înaintea voastră , a tuturor !
44003017	Și acum , fraților , știu că din neștiință ați făcut așa , ca și conducătorii voștri .
44003018	Dar Dumnezeu a împlinit astfel ceea ce prevestise prin gura tuturor profeților , și anume că Cristosul Său urma să sufere .
44003019	Pocăiți-vă deci și întoarceți-vă la Dumnezeu , pentru ca să vi se șteargă păcatele ,
44003020	ca să vină din prezența Domnului vremuri de înviorare , și El să-L trimită pe Cel pe Care L-a rânduit pentru voi , pe Cristos Isus ,
44003021	pe Care cerul trebuie să-L primească până la vremurile restaurării tuturor lucrurilor , fapt despre care Dumnezeu a vorbit încă din vechime prin gura sfinților Săi profeți .
44003022	Căci Moise a zis : « Domnul , Dumnezeul vostru , vă va ridica dintre frații voștri un Profet asemenea mie . De El să ascultați în tot ce vă va spune !
44003023	Dacă cineva nu va asculta de Acel Profet va fi nimicit din popor . »
44003024	De asemenea , toți profeții , de la Samuel și până la toți ceilalți care au vorbit după el , au vestit zilele acestea .
44003025	Voi sunteți fiii profeților și ai legământului pe care l-a făcut Dumnezeu cu strămoșii voștri , când i-a spus lui Avraam : « Prin sămânța ta vor fi binecuvântate toate neamurile pământului ! »
44003026	Când Dumnezeu L-a ridicat pe Slujitorul Său , L-a trimis mai întâi la voi ca să vă binecuvânteze , întorcându-vă pe fiecare de la nelegiuirile voastre . “
44004001	În timp ce Petru și Ioan vorbeau poporului , au venit la ei preoții , comandantul gărzii Templului și saducheii ,
44004002	foarte supărați de faptul că ei dădeau învățătură poporului și vesteau în Isus învierea dintre cei morți .
44004003	Au pus mâinile pe ei și i-au aruncat în închisoare până în ziua următoare , căci era deja seară .
44004004	Însă mulți dintre cei ce auziseră cuvântarea au crezut , și numărul bărbaților a ajuns la aproape cinci mii .
44004005	În ziua următoare s-au adunat în Ierusalim conducătorii lor , bătrânii și cărturarii ,
44004006	precum și Ana – marele preot – , Caiafa , Ioan , Alexandru și toți cei care erau din neamul marilor preoți .
44004007	I-au pus pe apostoli să stea în mijloc și i-au întrebat : – Prin ce putere sau în numele cui ați făcut aceasta ?
44004008	Atunci Petru , plin de Duhul Sfânt , le-a răspuns : – Conducători și bătrâni ai poporului ,
44004009	dacă astăzi suntem cercetați pentru o faptă bună făcută unui om neputincios și pentru felul în care a fost el vindecat ,
44004010	să vă fie cunoscut vouă tuturor și întregului popor Israel că acest om stă sănătos înaintea voastră în Numele lui Isus Cristos din Nazaret , pe Care voi L-ați răstignit , dar pe Care Dumnezeu L-a înviat dintre cei morți !
44004011	El este : „ piatra respinsă de către voi , zidarii , care a devenit piatra din capul unghiului . “
44004012	În nimeni altul nu este mântuire , căci nu este sub cer nici un alt nume dat oamenilor , în care trebuie să fim mântuiți !
44004013	Când au văzut ei îndrăzneala lui Petru și a lui Ioan și când și-au dat seama că erau oameni neînvățați și de rând , s-au mirat și au înțeles că fuseseră cu Isus .
44004014	Văzându-l însă stând lângă ei pe omul care fusese vindecat , n-au avut ce să zică .
44004015	Prin urmare , le-au poruncit să iasă afară din Sinedriu și s-au sfătuit între ei , zicând :
44004016	„ Ce să le facem oamenilor acestora ? Căci este știut de toți locuitorii Ierusalimului că , prin ei , s-a făcut un semn clar și nu putem nega .
44004017	În schimb , pentru ca acest lucru să nu se răspândească și mai departe în popor , să-i amenințăm , ca să nu mai vorbească nici unui om în Numele acesta ! “
44004018	I-au chemat și le-au poruncit să nu mai vorbească deloc și să nu mai dea învățătură în Numele lui Isus .
44004019	Însă Petru și Ioan le-au răspuns : „ Judecați voi înșivă dacă este drept înaintea lui Dumnezeu să ascultăm mai mult de voi decât de Dumnezeu !
44004020	Căci nu putem să nu vorbim despre ceea ce am văzut și auzit ! “
44004021	După ce i-au amenințat din nou , le-au dat drumul , negăsind un mod prin care să-i pedepsească , din pricina poporului , deoarece toți Îl slăveau pe Dumnezeu pentru cele întâmplate .
44004022	Căci omul cu care se făcuse acest semn de vindecare avea mai mult de patruzeci de ani .
44004023	După ce li s-a dat drumul , s-au dus la ai lor și le-au istorisit tot ce le spuseseră conducătorii preoților și bătrânii .
44004024	Când au auzit ei aceste lucruri , și-au ridicat glasul în același gând către Dumnezeu și au zis : „ Stăpâne peste toate , Tu , Cel Care ai făcut cerul , pământul , marea și tot ce este în ele ,
44004025	Tu ai vorbit , prin Duhul Sfânt , prin gura strămoșului nostru David , slujitorul Tău , astfel : « De ce se întărâtă neamurile și de ce cugetă popoarele lucruri deșarte ?
44004026	Regii pământului iau poziție și conducătorii se strâng laolaltă , împotriva Domnului și împotriva Unsului Său . »
44004027	Căci într-adevăr , împotriva Slujitorului Tău cel sfânt , Isus , pe Care L-ai uns Tu , s-au adunat în această cetate Irod , Ponțiu Pilat , neamurile și poporul lui Israel ,
44004028	ca să facă , de fapt , tot ceea ce ai hotărât mai dinainte să se întâmple prin mâna Ta și planul Tău .
44004029	Și acum , Doamne , uită-te la amenințările lor și dă-le robilor Tăi toată îndrăzneala ca să vestească Cuvântul Tău !
44004030	Întinde-Ți mâna ca să se facă vindecări , semne și minuni prin Numele Slujitorului Tău cel sfânt , Isus ! “
44004031	După ce s-au rugat , locul unde erau adunați s-a cutremurat , și toți au fost umpluți de Duhul Sfânt și au început să vestească Cuvântul lui Dumnezeu cu îndrăzneală .
44004032	Mulțimea celor ce crezuseră era una în inimă și gând și nici unul nu spunea că vreunul din bunurile lui este al lui , ci aveau toate în comun .
44004033	Apostolii depuneau mărturie cu mare putere despre învierea Domnului Isus și un mare har era peste ei toți .
44004034	Căci nu era nimeni printre ei în nevoie , pentru că toți cei care aveau în proprietatea lor ogoare sau case le vindeau , iar banii obținuți pe lucrurile vândute îi aduceau
44004035	și-i puneau la picioarele apostolilor ; apoi erau împărțiți fiecăruia după cum avea nevoie .
44004036	Iosif , numit de apostoli și Barnabas , care tradus înseamnă „ Fiul încurajării “ , un levit originar din Cipru ,
44004037	a vândut un ogor care-i aparținea și apoi a adus banii și i-a pus la picioarele apostolilor .
44005001	Dar un om pe nume Ananias , a vândut o proprietate împreună cu soția lui , Safira ,
44005002	și a păstrat pentru sine o parte din bani cu știrea soției lui ; apoi a adus cealaltă parte din bani și a pus-o la picioarele apostolilor .
44005003	Petru i-a zis : „ Ananias , de ce ți-a umplut Satan inima ca să-L minți pe Duhul Sfânt , păstrând pentru tine o parte din prețul ogorului ?
44005004	Dacă rămânea nevândut , nu rămânea el al tău ? Și , după ce a fost vândut , nu erau banii la dispoziția ta ? De ce ai pus la cale acest lucru în inima ta ? Nu pe oameni i-ai mințit , ci pe Dumnezeu ! “
44005005	Când a auzit Ananias aceste cuvinte , a căzut la pământ și și-a dat duhul . O mare frică i-a cuprins pe toți cei ce auziseră aceste lucruri .
44005006	Cei tineri s-au ridicat , l-au învelit , l-au scos afară și l-au îngropat .
44005007	Cam după trei ore , a intrat și soția lui , fără să știe ce se întâmplase .
44005008	Petru a întrebat-o : – Spune-mi , cu atât ați vândut ogorul ? Ea i-a răspuns : – Da , cu atât .
44005009	Atunci Petru i-a zis : – De ce v-ați înțeles între voi să-L puneți la încercare pe Duhul Domnului ? Iată , picioarele celor ce l-au îngropat pe soțul tău sunt la ușă și te vor duce și pe tine !
44005010	Dintr-odată , ea a căzut la picioarele lui și și-a dat duhul . Când au intrat tinerii , au găsit-o moartă ; au dus-o afară și au îngropat-o lângă soțul ei .
44005011	O mare frică a cuprins toată biserica și pe toți cei ce auziseră aceste lucruri .
44005012	Prin mâinile apostolilor se făceau multe semne și minuni în popor . Toți se adunau în același gând în Porticul lui Solomon
44005013	și nici unul din ceilalți nu îndrăznea să li se alăture , deși poporul îi lăuda foarte mult .
44005014	Totuși , tot mai mulți oameni , o mulțime de bărbați și femei care credeau în Domnul , erau adăugați la numărul lor ,
44005015	astfel că oamenii îi scoteau pe străzi pe cei neputincioși și-i puneau pe tărgi și pe așternuturi , pentru ca , atunci când trecea Petru , măcar umbra lui să cadă peste vreunul dintre ei .
44005016	Mulțimea , de asemenea , se aduna din cetățile din jurul Ierusalimului , aducându-i pe cei bolnavi și pe cei chinuiți de duhuri necurate ; și toți erau vindecați .
44005017	Însă marele preot și toți cei ce erau împreună cu el , adică partida saducheilor , s-au sculat plini de invidie ,
44005018	au pus mâinile pe apostoli și i-au băgat în închisoarea publică .
44005019	Dar un înger al Domnului a deschis ușile închisorii în timpul nopții , i-a condus afară și le-a zis :
44005020	„ Duceți-vă , stați în Templu și spuneți poporului toate cuvintele vieții acesteia ! “
44005021	Auzind aceasta , ei au intrat în Templu dis-de-dimineață și au început să dea învățătură . Când a sosit marele preot și cei ce erau împreună cu el , au convocat Sinedriul , adică toată adunarea bătrânilor fiilor lui Israel , și au trimis după apostoli la închisoare , ca să fie aduși .
44005022	Dar gărzile , când au sosit acolo , nu i-au găsit în închisoare , așa că s-au întors și au anunțat
44005023	spunând : „ Închisoarea am găsit-o încuiată cu toată grija , iar pe gardieni i-am găsit stând la uși , dar când am deschis , n-am găsit pe nimeni înăuntru ! “
44005024	Când au auzit cuvintele acestea , atât comandantul gărzii Templului , cât și conducătorii preoților au rămas înmărmuriți din pricina lor și au început să se întrebe ce se întâmplă .
44005025	Cineva însă a venit și i-a anunțat : „ Iată că bărbații pe care i-ați băgat în închisoare stau în Templu și dau învățătură poporului ! “
44005026	Atunci comandantul s-a dus împreună cu gărzile și i-a adus , însă nu cu forța , pentru că se temeau să nu fie loviți cu pietre de popor .
44005027	I-au adus și i-au pus să stea înaintea Sinedriului . Marele preot i-a întrebat
44005028	zicând : – ( Nu ) v-am poruncit răspicat să nu mai dați învățătură în Numele acesta ? Dar iată că voi ați umplut Ierusalimul cu învățătura voastră și vreți să aruncați peste noi vina pentru sângele Acestui Om !
44005029	Petru și ceilalți apostoli i-au răspuns : – Trebuie să ascultăm mai mult de Dumnezeu decât de oameni !
44005030	Dumnezeul strămoșilor noștri L-a înviat pe Isus , Cel pe Care voi L-ați prins și L-ați ucis pironindu-L pe lemn !
44005031	Pe El , Dumnezeu L-a înălțat la dreapta Sa , ca Prinț și Mântuitor , ca să dea lui Israel pocăință și iertare de păcate !
44005032	Iar noi suntem martori ai acestor lucruri și , de asemenea , și Duhul Sfânt pe Care L-a dat Dumnezeu celor ce ascultă de El !
44005033	Când au auzit ei acestea , s-au înfuriat și au vrut să-i omoare .
44005034	Dar un fariseu pe nume Gamaliel , un cărturar respectat de tot poporul , s-a ridicat în Sinedriu și a poruncit ca oamenii să fie scoși afară puțin .
44005035	Apoi le-a zis : „ Bărbați israeliți , luați seama ce aveți de gând să le faceți acestor oameni !
44005036	Căci , nu demult , s-a ridicat Teudas , care spunea despre sine că este cineva și căruia i s-au alăturat aproape patru sute de bărbați . El a fost omorât , iar toți cei ce-l urmaseră au fost împrăștiați și nu s-a ales nimic de ei .
44005037	După el , pe vremea recensământului , s-a ridicat Iuda , galileeanul , și a tras pe popor după el . Dar și el a pierit , iar cei ce-l urmaseră au fost împrăștiați .
44005038	Iar acum , eu vă spun : depărtați-vă de oamenii aceștia și lăsați-i în pace ! Dacă planul sau lucrarea aceasta este de la oameni , i se va pune capăt ,
44005039	dar dacă este de la Dumnezeu nu-i veți putea opri pe acești oameni ! Să nu vă pomeniți că luptați împotriva lui Dumnezeu ! “
44005040	Ei au fost convinși de el . Apoi i-au chemat pe apostoli , i-au biciuit , le-au poruncit să nu mai vorbească în Numele lui Isus și le-au dat drumul .
44005041	Prin urmare , apostolii au plecat dinaintea Sinedriului , bucurându-se că au fost considerați vrednici să fie înjosiți pentru Numele lui Isus .
44005042	Și , în fiecare zi , în Templu și prin case , nu încetau să dea învățătură și să ducă vestea bună că Isus este Cristosul .
44006001	În zilele acelea , când numărul ucenicilor creștea , evreii eleniști au început să murmure împotriva evreilor autohtoni , pentru că văduvele lor erau trecute cu vederea la distribuirea zilnică a celor necesare .
44006002	Cei doisprezece au adunat mulțimea ucenicilor și le-au zis : „ Nu este potrivit pentru noi să lăsăm Cuvântul lui Dumnezeu ca să slujim la mese !
44006003	Prin urmare , fraților , alegeți dintre voi șapte bărbați vorbiți de bine , plini de Duhul Sfânt și de înțelepciune , pe care să-i punem responsabili cu îndatorirea aceasta ,
44006004	iar noi vom continua să dăm atenție rugăciunii și slujirii Cuvântului . “
44006005	Vorbirea aceasta a plăcut întregii mulțimi , așa că l-au ales pe Ștefan , un bărbat plin de credință și de Duhul Sfânt , pe Filip , pe Prohorus , pe Nicanor , pe Timon , pe Parmenas și pe Nicolaus , un prozelit din Antiohia ;
44006006	i-au adus înaintea apostolilor , care s-au rugat și și-au pus mâinile peste ei .
44006007	Cuvântul lui Dumnezeu continua să se răspândească , numărul ucenicilor creștea tot mai mult în Ierusalim și foarte mulți preoți veneau la credință .
44006008	Ștefan , un om plin de har și de putere , făcea minuni și semne mari în popor .
44006009	Unii din sinagoga numită „ A oamenilor liberi “ – a celor din Cirena , a celor din Alexandria și a celor din Cilicia și din Asia – au început o dispută cu Ștefan ,
44006010	dar nu puteau să se opună înțelepciunii și Duhului cu care vorbea el .
44006011	Atunci au plătit niște bărbați care să spună : „ Noi l-am auzit rostind cuvinte blasfemiatoare împotriva lui Moise și împotriva lui Dumnezeu ! “
44006012	Au incitat pe popor , pe bătrâni și pe cărturari , s-au repezit asupra lui , l-au înșfăcat și l-au dus înaintea Sinedriului .
44006013	Au scos niște martori mincinoși , care au zis : „ Omul acesta nu încetează să rostească cuvinte blasfemiatoare împotriva acestui Lăcaș sfânt și împotriva Legii !
44006014	Căci l-am auzit spunând că Acest Isus din Nazaret va distruge locul acesta și va schimba obiceiurile pe care ni le-a încredințat Moise ! “
44006015	Toți cei ce ședeau în Sinedriu s-au uitat țintă la el și au văzut că fața lui arăt a ca fața unui înger .
44007001	Marele preot l-a întrebat : – Așa stau lucrurile ?
44007002	El a răspuns : – Frați și părinți , ascultați ! Dumnezeul slavei i S-a arătat strămoșului nostru Avraam în timp ce se afla în Mesopotamia , înainte de a locui în Haran ,
44007003	și i-a zis : „ Ieși din țara ta și dintre rudeniile tale și vino în țara pe care ți-o voi arăta ! “
44007004	Atunci el a ieșit din țara caldeenilor și a locuit în Haran . De acolo , după moartea tatălui său , Dumnezeu l-a mutat în țara aceasta , în care locuiți voi acum ,
44007005	dar nu i-a dat în ea nici o moștenire , nici măcar o palmă de pământ , ci i-a promis că i-o va da ca posesiune , lui și seminței lui după el , cu toate că nu avea nici un copil .
44007006	Dumnezeu i-a spus că urmașii lui vor locui ca străini într-o țară străină și că vor fi înrobiți și asupriți timp de patru sute de ani .
44007007	„ Dar pe neamul căruia îi vor sluji ei îl voi judeca Eu , a zis Dumnezeu , iar după aceea vor ieși de acolo și Mi se vor închina Mie în locul acesta . “
44007008	Apoi i-a dat legământul circumciziei . Astfel , când i s-a născut Isaac , Avraam l-a circumcis în ziua a opta ; apoi Isaac l-a circumcis pe Iacov , și Iacov pe cei doisprezece patriarhi .
44007009	Patriarhii , fiind invidioși pe Iosif , l-au vândut în Egipt . Dar Dumnezeu era cu el
44007010	și l-a scăpat din toate necazurile lui ; El i-a dat har și înțelepciune în prezența lui Faraon , monarhul Egiptului , care l-a pus conducător peste Egipt și peste toată casa lui .
44007011	A venit o foamete în tot Egiptul și în Canaan ; necazul era mare și strămoșii noștri nu găseau de mâncare .
44007012	Iacov a auzit că în Egipt era grâu , așa că i-a trimis acolo pe strămoșii noștri pentru prima oară .
44007013	Când s-au dus a doua oară , Iosif li s-a făcut cunoscut fraților săi , iar Faraon a aflat despre neamul lui Iosif .
44007014	Apoi Iosif a trimis să fie chemat tatăl său Iacov precum și întreaga familie , în număr de șaptezeci și cinci de suflete .
44007015	Și astfel Iacov s-a coborât în Egipt , unde atât el , cât și strămoșii noștri au murit .
44007016	Au fost mutați în Șehem și puși în mormântul pe care-l cumpărase Avraam de la fiii lui Hamor , în Șehem , în schimbul unei sume în argint .
44007017	Cu cât se apropia vremea împlinirii promisiunii pe care Dumnezeu i-o făcuse lui Avraam , poporul creștea și se înmulțea tot mai mult în Egipt ,
44007018	până când peste Egipt s-a ridicat un alt monarh , care nu-l cunoscuse pe Iosif .
44007019	Acesta ne-a exploatat cu viclenie neamul și i-a tratat rău pe strămoșii noștri , cerându-le să-și abandoneze copiii , ca să nu mai trăiască .
44007020	În vremea aceea s-a născut Moise , care era frumos înaintea lui Dumnezeu . El a fost hrănit timp de trei luni în casa tatălui său ,
44007021	iar când a fost abandonat , l-a luat fiica lui Faraon și l-a crescut ca pe propriul ei fiu .
44007022	Moise a fost educat în toată înțelepciunea egiptenilor și era puternic în cuvinte și fapte .
44007023	Când avea patruzeci de ani , i-a venit în inimă dorința să-i viziteze pe frații săi , pe israeliți .
44007024	A văzut pe unul căruia i se făcea o nedreptate și i-a luat apărarea ; el l-a răzbunat pe cel asuprit , ucigându-l pe egiptean .
44007025	Credea că frații săi vor înțelege că Dumnezeu le va da eliberarea prin mâna lui , însă ei n-au înțeles .
44007026	În ziua următoare , i-a văzut pe doi bătându-se și i-a îndemnat la pace , spunându-le : „ Bărbaților , voi sunteți frați ; de ce vă faceți rău unul altuia ? “
44007027	Dar cel ce-i făcea rău semenului său , l-a împins și i-a zis : „ Cine te-a pus pe tine conducător și judecător peste noi ?
44007028	Vrei să mă ucizi și pe mine așa cum l-ai ucis ieri pe egiptean “ ?
44007029	Când a auzit aceasta , Moise a fugit și a locuit ca străin în țara Midian , unde i s-au născut doi fii .
44007030	După ce au trecut patruzeci de ani , i s-a arătat un înger în pustia muntelui Sinai , într-o flacără de foc care ieșea dintr-un tufiș .
44007031	Când a văzut tufișul , Moise s-a mirat de priveliștea aceea și , în timp ce se apropia ca să se uite mai bine , glasul Domnului i -a vorbit astfel :
44007032	„ Eu sunt Dumnezeul strămoșilor tăi , Dumnezeul lui Avraam , ( Dumnezeul ) lui Isaac și ( Dumnezeul ) lui Iacov ! “ Moise tremura și nu îndrăznea să se uite .
44007033	Domnul i-a zis : „ Dă-ți jos sandalele , căci locul pe care stai este un pământ sfânt !
44007034	Am văzut asuprirea poporului Meu care este în Egipt și i-am auzit geamătul , așa că M-am coborât să-l eliberez . Acum , vino , căci te voi trimite în Egipt ! “
44007035	Pe acest Moise , pe care ei îl respinseseră zicând : „ Cine te-a pus pe tine conducător și judecător ? “ , pe el l-a trimis Dumnezeu drept conducător și eliberator , cu ajutorul îngerului care i s-a arătat în tufiș .
44007036	El i-a scos din Egipt și a făcut semne și minuni în țara Egiptului , la Marea Roșie și în pustie , timp de patruzeci de ani .
44007037	El este același Moise care le-a spus fiilor lui Israel : „ Dumnezeu vă va ridica dintre frații voștri un Profet asemenea mie . “
44007038	El este acela care a fost în adunare , în pustie , împreună cu îngerul care i-a vorbit pe muntele Sinai și cu strămoșii noștri ; și el este cel care a primit cuvinte vii , ca să ni le dea nouă .
44007039	Strămoșii noștri însă n-au vrut să-l asculte , ci l-au respins și , în inimile lor , s-au întors în Egipt .
44007040	Ei i-au spus lui Aaron : „ Fă-ne niște zei care să meargă înaintea noastră , căci nu știm ce s-a întâmplat cu acest Moise , care ne-a scos din țara Egiptului ! “
44007041	Și în zilele acelea și-au făcut un vițel , au adus jertfă acelui idol și s-au bucurat de lucrările mâinilor lor .
44007042	Atunci Dumnezeu S-a întors de la ei și i-a lăsat să se închine oștirii cerului , așa cum este scris în Cartea Profeților : „ Mi-ați adus voi jertfe și daruri de mâncare , timp de patruzeci de ani în pustie , Casă a lui Israel ?
44007043	Ați purtat cortul lui Moloh și steaua zeului vostru Refan , chipurile idolești pe care vi le-ați făcut ca să vă închinați lor ! De aceea vă voi duce în captivitate dincolo de Babilon ! “
44007044	Cortul Mărturiei era cu strămoșii noștri în pustie , așa cum poruncise Cel Ce i-a spus lui Moise să-l facă după modelul pe care-l văzuse .
44007045	Strămoșii noștri l-au adus , la rândul lor , împreună cu Iosua , când au luat în stăpânire teritoriul neamurilor pe care le-a izgonit Dumnezeu dinaintea strămoșilor noștri ; și a rămas acolo până în zilele lui David ,
44007046	care a găsit har înaintea lui Dumnezeu și a cerut să-I asigure Dumnezeului lui Iacov un loc de locuit .
44007047	Solomon însă a fost cel care I-a construit o casă .
44007048	Dar Cel Preaînalt nu locuiește în lăcașuri făcute de mâini omenești , așa cum zice profetul :
44007049	„ Cerul este tronul Meu , iar pământul este așternutul picioarelor Mele ! Ce fel de casă Mi-ați putea zidi voi Mie ? zice Domnul . Sau unde va fi locul Meu de odihnă ?
44007050	Oare nu mâna Mea a făcut toate aceste lucruri ? “
44007051	Oameni încăpățânați , cu inima și urechile necircumcise , voi întotdeauna vă împotriviți Duhului Sfânt ! Așa cum au făcut strămoșii voștri , așa faceți și voi !
44007052	Pe care dintre profeți nu l-au persecutat strămoșii voștri ? ! Ei i-au ucis pe cei ce prevesteau venirea Celui Drept , Cel ai Cărui trădători și ucigași ați devenit voi acum ,
44007053	voi , care ați primit Legea poruncită prin îngeri , dar n-ați ascultat de ea !
44007054	Când au auzit ei acestea , s-au înfuriat și scrâșneau din dinți împotriva lui .
44007055	El însă , plin de Duhul Sfânt , a privit spre cer , a văzut slava lui Dumnezeu și pe Isus stând la dreapta lui Dumnezeu
44007056	și a zis : „ Iată , văd cerurile deschise și pe Fiul Omului stând la dreapta lui Dumnezeu ! “
44007057	Atunci ei au început să strige cu glas tare și n-au vrut să mai asculte , ci s-au repezit într-un singur gând asupra lui ;
44007058	l-au scos afară din cetate și l-au lovit cu pietre . Martorii și-au pus hainele la picioarele unui tânăr numit Saul .
44007059	Și-l loveau cu pietre pe Ștefan , care se ruga și zicea : „ Doamne Isuse , primește duhul meu ! “
44007060	Apoi a căzut în genunchi și a strigat cu glas tare : „ Doamne , nu le ține în seamă păcatul acesta ! “ Și spunând aceasta , a adormit .
44008001	Saul își dăduse consimțământul la uciderea lui Ștefan . Chiar în ziua aceea a izbucnit o mare persecuție împotriva bisericii din Ierusalim și toți , în afară de apostoli , s-au împrăștiat prin regiunile Iudeii și ale Samariei .
44008002	Niște oameni evlavioși l-au îngropat pe Ștefan și l-au jelit mult .
44008003	Saul însă făcea prăpăd în biserică , intrând prin case , luând cu forța bărbați și femei și aruncându-i în închisoare .
44008004	Cei ce fuseseră împrăștiați vesteau Cuvântul pe oriunde treceau .
44008005	Filip s-a coborât într-o cetate a Samariei și le-a predicat pe Cristos .
44008006	Mulțimile luau aminte în același gând la cele spuse de Filip , când au auzit și au văzut semnele pe care le făcea .
44008007	Căci din mulți demoniaci ieșeau duhuri rele , scoțând strigăte puternice , și mulți paralitici și șchiopi erau vindecați .
44008008	Astfel , a fost o mare bucurie în cetatea aceea .
44008009	În cetate era un om pe nume Simon , care practica vrăjitoria și uimea neamul Samariei , pretinzând că ar fi cineva important .
44008010	Și toți , de la cel mai mic până la cel mai mare , luau aminte la el și spuneau : „ El este puterea lui Dumnezeu , cea numită « mare » ! “
44008011	Îl ascultau cu luare-aminte pentru că de mult timp îi uimise cu vrăjitoriile lui .
44008012	Dar când au crezut pe Filip , care vestea Evanghelia despre Împărăția lui Dumnezeu și despre Numele lui Isus Cristos , au fost botezați atât bărbați , cât și femei .
44008013	Chiar și Simon însuși a crezut și , după ce a fost botezat , stătea tot timpul cu Filip și se mira văzând semnele și minunile mari care se făceau .
44008014	Apostolii care erau în Ierusalim , când au auzit că Samaria primise Cuvântul lui Dumnezeu , i-au trimis la ei pe Petru și pe Ioan .
44008015	Când au ajuns , s-au rugat pentru ei ca să primească Duhul Sfânt .
44008016	Căci Duhul Sfânt nu Se coborâse încă peste nici unul dintre ei , ci fuseseră doar botezați în Numele Domnului Isus .
44008017	Atunci și-au pus mâinile peste ei , iar aceia au primit Duhul Sfânt .
44008018	Când a văzut Simon că Duhul era dat prin punerea mâinilor apostolilor , le-a oferit bani ,
44008019	spunând : – Dați-mi și mie autoritatea aceasta , ca oricine peste care-mi pun eu mâinile să primească Duhul Sfânt !
44008020	Petru însă i-a zis : – Banii tăi să piară împreună cu tine , pentru că ai crezut că darul lui Dumnezeu s-ar putea obține cu bani !
44008021	Tu n-ai nici parte , nici sorț în lucrarea aceasta , pentru că inima ta nu este cinstită înaintea lui Dumnezeu !
44008022	Pocăiește-te deci de această răutate a ta și roagă-te Domnului ca , dacă este posibil , să-ți ierte această intenție a inimii tale ,
44008023	căci văd că ești plin de otravă amară și în lanțul nedreptății !
44008024	Simon a răspuns : – Rugați-vă voi Domnului pentru mine , ca nimic din ceea ce ați spus să nu vină peste mine !
44008025	După ce au depus mărturie și au vorbit despre Cuvântul Domnului , Petru și Ioan s-au întors în Ierusalim , vestind Evanghelia în multe sate de-ale samaritenilor .
44008026	Un înger al Domnului i-a vorbit lui Filip astfel : „ Scoală-te și du-te spre sud , pe drumul din pustie , care coboară din Ierusalim spre Gaza ! “
44008027	Filip s-a sculat și s-a dus . Și iată că un eunuc etiopian , înalt oficial al lui Candake , regina etiopienilor , și responsabil peste toată vistieria ei , venise să se închine în Ierusalim ,
44008028	iar acum se întorcea de acolo , stând în carul lui de călătorie și citindu-l pe profetul Isaia .
44008029	Duhul i-a zis lui Filip : „ Du-te și însoțește carul acela ! “
44008030	Filip a alergat către el și l-a auzit pe eunuc citindu-l pe profetul Isaia . El l-a întrebat : – Înțelegi ce citești ?
44008031	Acesta i-a răspuns : – Cum aș putea , dacă nu mă va îndruma cineva ? Și l-a rugat pe Filip să se suie în car și să se așeze lângă el .
44008032	Pasajul din Scriptură pe care-l citea era acesta : „ Ca o oaie care este dusă la tăiere și ca un miel care tace înaintea celui ce-l tunde , tot așa nici El nu Și-a deschis gura .
44008033	În smerenia Lui , dreptatea I-a fost negată . Cine va putea vorbi despre generația Lui ? Căci viața I-a fost luată de pe pământ ! “
44008034	Eunucul l-a întrebat pe Filip : – Spune-mi , te rog , despre cine spune profetul aceste lucruri ? Despre sine sau despre altcineva ?
44008035	Atunci Filip a luat cuvântul și , începând de la Scriptura aceasta , i-a vestit Evanghelia despre Isus .
44008036	În timp ce călătoreau de-a lungul drumului , au ajuns la o apă . Eunucul a zis : – Uite apă ! Ce mă împiedică să fiu botezat ?
44008037	( Filip a zis : – Dacă crezi din toată inima ta , poți ! El i-a răspuns : – Cred că Isus Cristos este Fiul lui Dumnezeu ! )
44008038	A poruncit să stea carul , au coborât amândoi în apă , atât Filip , cât și eunucul , iar Filip l-a botezat .
44008039	Când au ieșit din apă , Duhul Domnului l-a răpit pe Filip , astfel că eunucul nu l-a mai văzut și și-a continuat drumul bucuros .
44008040	Filip s-a pomenit în Azot și , călătorind spre Cezareea , a vestit Evanghelia prin toate cetățile , până când a ajuns acolo .
44009001	Între timp însă , Saul încă sufla amenințare și ucidere împotriva ucenicilor Domnului . S-a dus la marele preot
44009002	și a cerut de la el scrisori către sinagogile din Damasc , astfel încât , dacă i-ar găsi pe unii care sunt adepți ai Căii , atât bărbați , cât și femei , să-i aducă legați la Ierusalim .
44009003	În timp ce era pe drum și se apropia de Damasc , a strălucit deodată împrejurul lui o lumină din cer .
44009004	El a căzut la pământ și a auzit un glas care-i zicea : – Saul , Saul , de ce Mă persecuți ?
44009005	El a întrebat : – Cine ești , Doamne ? Isus i-a răspuns : – Eu sunt Isus , Cel pe Care tu Îl persecuți !
44009006	Ridică-te , intră în cetate și ți se va spune ce trebuie să faci ! .
44009007	Bărbații care-l însoțeau în călătorie s-au oprit amuțiți ; auzeau într-adevăr glasul , dar nu vedeau pe nimeni .
44009008	Saul s-a sculat de la pământ și , măcar că ochii îi erau deschiși , nu vedea nimic . Prin urmare , l-au luat de mână și l-au dus în Damasc .
44009009	Timp de trei zile n-a văzut și n-a mâncat , nici n-a băut nimic .
44009010	În Damasc era un ucenic pe nume Ananias . Domnul i-a vorbit într-o viziune : – Ananias ! – Iată-mă , Doamne ! a răspuns el .
44009011	Domnul i-a zis : – Scoală-te , du-te pe strada numită „ Dreaptă “ și caută în casa lui Iuda un om din Tars , pe nume Saul . Iată , chiar acum el se roagă
44009012	și a văzut într-o viziune un om pe nume Ananias , intrând și punându-și mâinile peste el ca să-și recapete vederea !
44009013	Ananias I-a răspuns : – Doamne , am auzit de la mulți despre toate relele pe care omul acesta le-a făcut sfinților Tăi în Ierusalim .
44009014	Chiar și aici are autoritate din partea conducătorilor preoților să-i lege pe toți cei ce cheamă Numele Tău !
44009015	Dar Domnul i-a zis : – Du-te , pentru că el este un vas al Meu pe care l-am ales ca să ducă Numele Meu atât înaintea neamurilor și regilor lor , cât și înaintea fiilor lui Israel !
44009016	Căci Eu îi voi arăta cât trebuie să sufere de dragul Numelui Meu !
44009017	Ananias a plecat , a intrat în casa unde era Saul și , punându-și mâinile peste el , a zis : „ Frate Saul , m-a trimis Domnul – Isus , Cel Care ți S-a arătat pe drumul pe care veneai – ca să-ți recapeți vederea și să fii umplut de Duhul Sfânt ! “
44009018	Imediat , de pe ochii lui au căzut un fel de solzi , și el și-a recăpătat vederea . Apoi s-a ridicat , a fost botezat
44009019	și , după ce a mâncat ceva , i-au revenit puterile . Saul a rămas câteva zile cu ucenicii în Damasc
44009020	și imediat a început să predice în sinagogi despre Isus , și anume că El este Fiul lui Dumnezeu .
44009021	Toți cei ce-l auzeau rămâneau uimiți și ziceau : „ Nu este el acela care făcea prăpăd în Ierusalim printre cei ce chemau Numele acesta ? ! Și n-a venit el aici ca să-i ducă legați la conducătorii preoților ? ! “
44009022	Dar Saul se întărea tot mai mult și le provoca nedumerire iudeilor care locuiau în Damasc , dovedind că Isus este Cristosul .
44009023	După mai multe zile , iudeii au uneltit să-l omoare ,
44009024	însă Saul a aflat despre uneltirea lor . Zi și noapte ei supravegheau porțile , ca să-l omoare .
44009025	Dar într-o noapte , ucenicii l-au luat și l-au coborât prin zid , dându-l jos într-un coș .
44009026	Când a ajuns în Ierusalim , a încercat să li se alăture ucenicilor , dar toți se temeau de el , pentru că nu credeau că este un ucenic .
44009027	Atunci Barnabas l-a luat și l-a dus la apostoli ; le-a istorisit cum , pe drum , Saul Îl văzuse pe Domnul , și El îi vorbise , și cum , în Damasc , vorbise cu îndrăzneală în Numele lui Isus .
44009028	De atunci venea și se ducea împreună cu ei în Ierusalim , vorbind cu îndrăzneală în Numele Domnului .
44009029	De asemenea , vorbea și purta dispute cu iudeii eleniști , dar ei încercau să-l omoare .
44009030	Când au aflat frații lucrul acesta , l-au dus la Cezareea și l-au trimis în Tars .
44009031	Pe atunci , biserica de prin toată Iudeea , Galileea și Samaria , se bucura de pace și era consolidată ; umbla în frică de Domnul și , prin încurajarea Duhului Sfânt , se înmulțea .
44009032	În timp ce călătorea prin toate regiunile , Petru s-a coborât și la sfinții care locuiau în Lida .
44009033	Acolo a găsit un om pe nume Enea , care de opt ani zăcea în pat , pentru că era paralizat .
44009034	Petru i-a zis : „ Enea , Isus Cristos te vindecă ! Ridică-te și fă-ți patul ! “ Și el s-a ridicat imediat .
44009035	Toți locuitorii din Lida și din Șaron l-au văzut și s-au întors la Domnul .
44009036	În Iafo era o ucenică , pe nume Tabita , care tradus înseamnă „ Gazelă “ ( sau Dorca ) . Viața ei era plină de fapte bune și de milosteniile pe care le făcea .
44009037	În zilele acelea , ea s-a îmbolnăvit și a murit . Au spălat-o și au pus-o în camera de sus .
44009038	Lida este aproape de Iafo ; prin urmare , când au auzit că Petru este în Lida , ucenicii au trimis doi bărbați să-l roage : „ Nu ezita să vii până la noi ! “
44009039	Petru s-a sculat și a plecat împreună cu ei . Când a ajuns , l-au condus în camera de sus . Toate văduvele au venit lângă el , plângând și arătându-i tunicile și hainele pe care le făcea Dorca pe când era cu ele .
44009040	Petru i-a scos afară pe toți , a îngenuncheat și s-a rugat ; apoi s-a întors spre trup și a zis : „ Tabita , scoală-te ! “ Ea a deschis ochii și , când l-a văzut pe Petru , s-a ridicat .
44009041	El i-a dat mâna și a ridicat-o ; apoi i-a chemat pe sfinți și pe văduve și le-a înfățișat-o vie .
44009042	Acest fapt a devenit cunoscut prin tot Iafo și mulți au crezut în Domnul .
44009043	Petru a rămas mai multe zile în Iafo , la un anume Simon , un tăbăcar .
44010001	În Cezareea era un om pe nume Corneliu , un centurion din cohorta numită „ Italiana “ .
44010002	Era evlavios și temător de Dumnezeu , împreună cu toată casa lui . El făcea multe milostenii poporului și se ruga mereu lui Dumnezeu .
44010003	Într-o zi , cam pe la ceasul al nouălea , a văzut clar , într-o viziune , pe un înger al lui Dumnezeu intrând la el și spunându-i : – Corneliu !
44010004	Corneliu s-a uitat țintă la el și s-a înspăimântat . El a zis : – Ce este , domnule ? Îngerul i-a spus : – Rugăciunile și milosteniile tale s-au suit înaintea lui Dumnezeu , ca o jertfă de aducere-aminte .
44010005	Acum , trimite niște bărbați la Iafo și cheamă-l pe Simon , cel care mai este numit și Petru .
44010006	El găzduiește la Simon , un tăbăcar , a cărui casă este lângă mare .
44010007	Cum a plecat îngerul care-i vorbise , Corneliu a chemat doi din slujitorii săi din casă și un soldat evlavios , care-i era devotat tot timpul ,
44010008	și , după ce le-a istorisit totul , i-a trimis la Iafo .
44010009	În ziua următoare , în timp ce ei erau pe drum și se apropiau de cetate , Petru s-a suit pe acoperiș să se roage pe la ceasul al șaselea .
44010010	I s-a făcut foame și a vrut să mănânce . În timp ce-i pregăteau masa , a căzut într-o răpire sufletească .
44010011	A văzut cerul deschis și ceva ca o pânză mare fiind coborâtă pe pământ de cele patru colțuri .
44010012	În ea se aflau tot felul de patrupede , animale mici ale pământului și păsări ale cerului .
44010013	Un glas i-a vorbit astfel : – Petru , ridică-te , înjunghie și mănâncă !
44010014	Însă Petru a zis : – În nici un caz , Doamne ! Căci niciodată n-am mâncat ceva pângărit sau necurat !
44010015	Glasul i-a vorbit din nou , a doua oară : – Ceea ce a curățit Dumnezeu , să nu numești pângărit !
44010016	Lucrul acesta s-a întâmplat de trei ori ; apoi , imediat pânza a fost luată la cer .
44010017	În timp ce Petru era preocupat de înțelesul acestei viziuni , iată că bărbații trimiși de Corneliu aflaseră unde este casa lui Simon și stăteau la poartă ,
44010018	întrebând cu glas tare dacă Simon , care mai este numit și Petru , găzduiește acolo .
44010019	În timp ce Petru încă se gândea la viziune , Duhul i-a zis : „ Iată că te caută trei bărbați ;
44010020	ridică-te deci , coboară și du-te cu ei fără să faci deosebire , pentru că Eu i-am trimis . “
44010021	Așadar , Petru a coborât la bărbații aceia și le-a zis : – Eu sunt cel pe care-l căutați . Care este motivul pentru care ați venit ?
44010022	Ei i-au răspuns : – Centurionul Corneliu , om drept , temător de Dumnezeu și vorbit de bine prin tot neamul iudeilor , a fost înștiințat printr-un înger sfânt să trimită să te cheme în casa lui și să audă cuvinte de la tine .
44010023	Petru deci i-a invitat înăuntru și i-a găzduit . În ziua următoare s-a sculat și a plecat împreună cu ei ; l-au însoțit și unii dintre frații din Iafo .
44010024	O zi mai târziu au ajuns în Cezareea . Corneliu îi aștepta împreună cu rudele și prietenii apropiați pe care-i invitase .
44010025	Pe când dădea Petru să intre în casă , Corneliu l-a întâmpinat , a căzut la picioarele lui și i s-a închinat .
44010026	Petru însă l-a ridicat , zicând : – Ridică-te ! Și eu sunt tot om !
44010027	Și , continuând să vorbească cu el , a intrat înăuntru , unde a găsit mulți oameni care se adunaseră .
44010028	El le-a zis : – Știți că unui iudeu îi este interzis de Lege să se asocieze sau să viziteze un străin , dar Dumnezeu mi-a arătat să nu numesc pe nici un om pângărit sau necurat .
44010029	De aceea am venit fără ezitare când s-a trimis după mine . Vă întreb deci , cu ce scop ați trimis după mine ?
44010030	Corneliu a zis : – Cu patru zile în urmă , eram în casa mea și mă rugam chiar în ceasul acesta , ceasul al nouălea . Și iată că un om îmbrăcat în haine strălucitoare a stat înaintea mea
44010031	și a zis : „ Corneliu , rugăciunea ta a fost ascultată și milosteniile tale au fost amintite înaintea lui Dumnezeu .
44010032	Prin urmare , trimite la Iafo și cheamă-l pe Simon , care mai este numit și Petru ; el găzduiește în casa lui Simon , un tăbăcar , lângă mare ( ; când va veni el , îți va vorbi ) .
44010033	Am trimis deci imediat la tine și ai făcut bine că ai venit . Acum deci noi toți suntem prezenți aici , înaintea lui Dumnezeu , ca să auzim tot ce ți-a poruncit Domnul !
44010034	Atunci Petru a luat cuvântul și a zis : – Într-adevăr , înțeleg acum că Dumnezeu nu este părtinitor ,
44010035	ci că , în orice neam , cel ce se teme de El și lucrează dreptate este primit de El .
44010036	El a trimis fiilor lui Israel Cuvântul , vestind Evanghelia păcii prin Isus Cristos , Care este Domnul tuturor .
44010037	Voi știți ce s-a întâmplat prin toată Iudeea , începând din Galileea , după botezul predicat de Ioan :
44010038	cum Dumnezeu L-a uns cu Duhul Sfânt și cu putere pe Isus din Nazaret , Care mergea pretutindeni , făcând bine și vindecându-i pe toți cei ce erau asupriți de diavolul , căci Dumnezeu era cu El .
44010039	Noi suntem martori ai tuturor lucrurilor pe care le-a făcut El în țara iudeilor și în Ierusalim ; El este Cel pe Care ei L-au omorât , atârnându-L pe lemn .
44010040	Pe El , Dumnezeu L-a înviat a treia zi și a îngăduit să Se facă văzut ,
44010041	nu întregului popor , ci nouă , martorilor aleși mai dinainte de Dumnezeu , nouă , care am mâncat și am băut împreună cu El după ce a înviat dintre cei morți .
44010042	El ne-a poruncit să predicăm poporului și să depunem mărturie că El este Cel desemnat de Dumnezeu ca Judecător al celor vii și al celor morți .
44010043	Toți profeții depun mărturie despre El , și anume că oricine crede în El primește , prin Numele Lui , iertarea de păcate .
44010044	În timp ce rostea Petru aceste cuvinte , Duhul Sfânt S-a coborât peste toți cei ce ascultau Cuvântul .
44010045	Credincioșii circumciși care veniseră cu Petru au rămas uluiți de faptul că darul Duhului Sfânt fusese turnat și peste neamuri .
44010046	Căci îi auzeau vorbind în limbi și preamărindu-L pe Dumnezeu . Atunci Petru a zis :
44010047	„ Oare poate opri cineva apa să nu fie botezați aceștia , care au primit Duhul Sfânt ca și noi ? ! “
44010048	Și a poruncit să fie botezați în Numele lui Isus Cristos . Atunci l-au rugat să mai rămână câteva zile la ei .
44011001	Apostolii și frații care erau în Iudeea au auzit că neamurile au primit și ele Cuvântul lui Dumnezeu .
44011002	Când Petru s-a suit la Ierusalim , cei dintre creștinii circumciși îl criticau ,
44011003	spunând : „ Ai intrat în casă la niște bărbați necircumciși și ai mâncat cu ei ! “
44011004	Atunci Petru a început să le explice pe rând cele întâmplate și le-a zis :
44011005	„ Eram în cetatea Iafo și , în timp ce mă rugam , am văzut , într-o răpire sufletească , o viziune ; am văzut ceva ca o pânză mare fiind coborâtă din cer de cele patru colțuri . A venit până la mine .
44011006	M-am uitat în ea cu atenție și am văzut patrupede de pe pământ , fiare sălbatice , animale mici și păsări ale cerului .
44011007	Apoi am auzit un glas care mi-a zis : « Petru , ridică-te , înjunghie și mănâncă ! »
44011008	Însă eu am zis : « În nici un caz , Doamne ! Căci niciodată n-a intrat în gura mea ceva pângărit sau necurat ! »
44011009	Glasul mi-a vorbit a doua oară din cer : « Ceea ce a curățit Dumnezeu , să nu numești pângărit ! »
44011010	Lucrul acesta s-a întâmplat de trei ori ; apoi toate au fost ridicate iarăși la cer .
44011011	Și iată că imediat după aceea , la poarta casei în care eram stăteau trei bărbați , trimiși la mine din Cezareea .
44011012	Duhul mi-a spus să mă duc cu ei fără să fac deosebire . Cu mine au mers și acești șase frați ; am intrat împreună în casa acelui om ,
44011013	iar el ne-a istorisit cum a văzut un înger stând în casa lui și zicându -i : « Trimite la Iafo și cheamă-l pe Simon , numit și Petru ,
44011014	care îți va spune cuvinte prin care vei fi mântuit tu și toată casa ta ! »
44011015	În timp ce eu începusem să vorbesc , Duhul Sfânt S-a coborât peste ei , așa cum S-a coborât și peste noi la început .
44011016	Atunci mi-am amintit de vorba Domnului , mi-am amintit cum zicea : « Ioan a botezat cu apă , dar voi veți fi botezați cu Duhul Sfânt . »
44011017	Deci , dacă Dumnezeu le-a dat același dar ca și nouă , care am crezut în Domnul Isus Cristos , cine eram eu ca să-L pot împiedica pe Dumnezeu ? ! “
44011018	Când au auzit ei aceste lucruri , s-au liniștit și L-au slăvit pe Dumnezeu , zicând : „ Așadar , Dumnezeu le-a dat și neamurilor pocăința care duce la viață ! “
44011019	Cei ce fuseseră împrăștiați de persecuția care avusese loc în urma uciderii lui Ștefan au ajuns până în Fenicia , în Cipru și în Antiohia . Ei nu vorbeau despre Cuvânt nimănui în afară de iudei .
44011020	Câțiva dintre ei însă , niște bărbați din Cipru și din Cirena , care veniseră în Antiohia , le-au vorbit și eleniștilor , vestindu-le Evanghelia despre Domnul Isus .
44011021	Mâna Domnului era cu ei , și astfel un mare număr de oameni au crezut și s-au întors la Domnul .
44011022	Vestea despre ei a ajuns și la urechile bisericii care era în Ierusalim , astfel că l-au trimis pe Barnabas să meargă până în Antiohia .
44011023	Când a ajuns și a văzut harul lui Dumnezeu , s-a bucurat și i-a îndemnat pe toți să-I rămână credincioși Domnului în toată năzuința inimii lor .
44011024	Căci Barnabas era un om bun și plin de Duhul Sfânt și de credință ; și o mare mulțime de oameni a fost adăugată la Domnul .
44011025	S-a dus apoi la Tars , ca să-l caute pe Saul
44011026	și , când l-a găsit , l-a dus în Antiohia . Astfel , timp de un an întreg , ei s-au adunat cu biserica și au dat învățătură la o mare mulțime de oameni . În Antiohia ucenicii au fost numiți pentru prima oară „ creștini “ .
44011027	În acele zile , au venit de la Ierusalim în Antiohia niște profeți .
44011028	Unul dintre ei , pe nume Agab , s-a ridicat și a arătat , prin Duhul Sfânt , că urmează să vină o mare foamete în toată lumea . Și așa s-a și întâmplat în timpul împăratului Claudiu .
44011029	Atunci ucenicii au hotărât să le trimită ajutor fraților care locuiau în Iudeea , fiecare după cât avea posibilitate ;
44011030	și așa au și făcut , trimițând acest ajutor bătrânilor , prin Barnabas și Saul .
44012001	Cam în aceeași vreme , regele Irod a pus mâna pe unii din biserică ca să-i chinuiască .
44012002	El l-a omorât cu sabia pe Iacov , fratele lui Ioan .
44012003	Când a văzut că lucrul acesta place iudeilor , l-a mai arestat și pe Petru . Era în timpul Sărbătorii Azimelor .
44012004	După ce l-a arestat , l-a aruncat în închisoare , lăsându-l pe mâna a patru grupe de câte patru soldați , ca să-l păzească . El intenționa ca , după Paște , să-l scoată afară , înaintea poporului .
44012005	În timp ce Petru era păzit în închisoare , biserica se ruga cu înflăcărare lui Dumnezeu pentru el .
44012006	În noaptea de dinaintea zilei când Irod urma să-l scoată afară , înaintea poporului , Petru dormea între doi soldați , legat cu două lanțuri , iar niște gărzi păzeau închisoarea , stând în fața porții .
44012007	Și iată că un înger al Domnului a apărut deodată și o lumină a strălucit în celula închisorii . El l-a trezit pe Petru , lovindu-l în coastă , și i-a zis : „ Ridică-te repede ! “ Lanțurile i-au căzut de la mâini .
44012008	Apoi îngerul i-a zis : „ Încinge-ți mijlocul și leagă-ți sandalele ! “ El a făcut întocmai . Îngerul i-a mai zis : „ Înfășoară-te în manta și urmează-mă ! “
44012009	Petru l-a urmat și a ieșit afară , dar nu știa dacă este adevărat ceea ce făcea îngerul : i se părea că vede o viziune .
44012010	După ce au trecut de prima și de a doua gardă , au ajuns la poarta de fier care dă în cetate , iar ea li s-a deschis de la sine . Au ieșit și au luat-o pe o stradă ; și , deodată , îngerul a plecat de la el .
44012011	Când s-a dezmeticit , Petru și-a zis : „ Acum știu într-adevăr că Domnul Și-a trimis îngerul și m-a salvat din mâna lui Irod și de la tot ce aștepta poporul iudeu să se întâmple ! “
44012012	Dându-și bine seama de aceasta , s-a dus acasă la Maria , mama lui Ioan , numit și Marcu , unde erau adunați mulți oameni și se rugau .
44012013	A bătut la ușa pridvorului și o slujnică , pe nume Roda , a venit să deschidă .
44012014	Ea a recunoscut glasul lui Petru și , de bucurie , în loc să deschidă ușa a alergat înăuntru și a dat de știre că Petru se află înaintea ușii .
44012015	Ei i-au zis : „ Ți-ai ieșit din minți ! “ Dar ea insista și susținea că este așa cum spune ea . Ei însă ziceau : „ Este îngerul lui ! “
44012016	Petru însă continua să bată , așa că au deschis și au rămas uluiți când l-au văzut .
44012017	El le-a făcut semn cu mâna să tacă , le-a istorisit cum l-a scos Domnul din închisoare și apoi a zis : „ Spuneți-le aceste lucruri lui Iacov și celorlalți frați ! “ După aceea a ieșit și a plecat în alt loc .
44012018	Când s-a făcut ziuă , s-a stârnit o mare tulburare între gardieni cu privire la ceea ce se întâmplase cu Petru .
44012019	Irod l-a căutat și , pentru că nu l-a găsit , a interogat gărzile și a poruncit să fie executate . Apoi a plecat din Iudeea în Cezareea și a rămas o vreme acolo .
44012020	Irod era foarte supărat pe cei din Tir și Sidon . Dar aceștia au venit într-un singur gând la el și , câștigându-l de partea lor pe Blastus , care era șambelanul regelui , au cerut pace , pentru că țara lor primea hrană din țara regelui .
44012021	Într-o zi hotărâtă , Irod s-a îmbrăcat în haina regală , s-a așezat pe scaunul de judecată și a ținut un discurs poporului .
44012022	Adunarea a strigat : „ Acesta este glasul unui zeu , nu al unui om ! “
44012023	Imediat l-a lovit un înger al Domnului , pentru că nu dăduse slavă lui Dumnezeu , și și-a dat suflarea , fiind mâncat de viermi .
44012024	Însă Cuvântul lui Dumnezeu continua să înainteze și să fie răspândit .
44012025	Barnabas și Saul , după ce și-au împlinit însărcinarea , s-au întors la Ierusalim , luându-l cu ei pe Ioan , numit și Marcu .
44013001	În biserica din Antiohia erau niște profeți și învățători : Barnabas , Simeon , numit și Niger , Lucius din Cirena , Manaen – care fusese crescut împreună cu tetrarhul Irod – și Saul .
44013002	În timp ce slujeau ei Domnului și posteau , Duhul Sfânt le-a zis : „ Puneți-Mi deoparte pe Barnabas și pe Saul pentru lucrarea la care i-am chemat ! “
44013003	Atunci , după ce au postit și s-au rugat , și-au pus mâinile peste ei și i-au lăsat să plece .
44013004	Așadar , fiind trimiși de Duhul Sfânt , ei s-au dus în Seleucia , iar de acolo au plecat pe mare spre Cipru .
44013005	Când au ajuns la Salamis , au predicat Cuvântul lui Dumnezeu în sinagogile iudeilor . Îl aveau cu ei pe Ioan , ca ajutor .
44013006	Au traversat toată insula până la Pafos , iar acolo au întâlnit un vrăjitor , profet mincinos , un iudeu pe nume Bar-Isus ,
44013007	care era cu proconsulul Sergius Paulus , un om inteligent . Proconsulul i-a chemat la el pe Barnabas și pe Saul , căutând să asculte Cuvântul lui Dumnezeu ,
44013008	însă Elima , vrăjitorul , căci așa se traduce numele lui , li se opunea și căuta să-l îndepărteze pe proconsul de la credință .
44013009	Dar Saul , numit și Pavel , fiind plin de Duhul Sfânt , s-a uitat țintă la el
44013010	și i- a zis : „ Om plin de toată viclenia și de toată înșelăciunea , fiu al diavolului , dușman a tot ceea ce este drept , nu vei înceta să sucești căile drepte ale Domnului ?
44013011	Acum iată , mâna Domnului este împotriva ta : vei fi orb și nu vei mai vedea soarele până la o vreme ! “ Și deodată a căzut peste el ceață și întuneric și a început să umble bâjbâind prin jur , căutând pe cineva care să-l ducă de mână .
44013012	Atunci , văzând ce se întâmplase , proconsulul a crezut , fiind uluit de învățătura Domnului .
44013013	Pavel și cei ce erau cu el au plecat din Pafos pe mare și s-au dus la Perga , în Pamfilia . Ioan însă s-a despărțit de ei și s-a întors în Ierusalim .
44013014	Dar ei au plecat mai departe din Perga și au ajuns în Antiohia din Pisidia . În ziua de Sabat au intrat în sinagogă și s-au așezat .
44013015	După citirea Legii și a Profeților , conducătorii sinagogii au trimis să le spună : „ Fraților , dacă aveți vreun cuvânt de încurajare pentru popor , vorbiți ! “
44013016	Pavel s-a ridicat , a făcut semn cu mâna și a zis : „ Bărbați israeliți și voi care vă temeți de Dumnezeu , ascultați !
44013017	Dumnezeul acestui popor Israel i-a ales pe strămoșii noștri ; El l-a înălțat în cinste pe poporul acesta în timpul peregrinării lui în țara Egiptului și l-a scos de acolo cu brațul Său puternic .
44013018	Apoi , timp de aproape patruzeci de ani , i-a suportat în pustie .
44013019	Și , după ce a distrus șapte neamuri în țara Canaanului , le-a dat drept moștenire țara acestora .
44013020	Perioada aceasta s-a întins pe aproape patru sute cincizeci de ani . După aceea le-a dat judecători , până la profetul Samuel .
44013021	Atunci ei au cerut un rege . Și Dumnezeu le-a dat timp de patruzeci de ani pe Saul , fiul lui Chiș , din seminția lui Beniamin .
44013022	Apoi l-a înlăturat pe Saul și li l-a ridicat ca rege pe David , despre care a mărturisit : « L-am găsit pe David , fiul lui Iese , ca fiind un om după inima Mea și care va împlini toate planurile Mele . »
44013023	Dintre urmașii acestuia , Dumnezeu , după promisiunea Sa , a adus lui Israel un Mântuitor , pe Isus .
44013024	Înainte de venirea lui Isus , Ioan predicase botezul pocăinței la tot poporul Israel .
44013025	Când Ioan era pe cale de a-și împlini misiunea , zicea : « Cine presupuneți că sunt eu ? Nu eu sunt Acela ; ci iată , după mine vine Cel Căruia eu nu sunt vrednic să-I dezleg sandalele din picioare ! »
44013026	Fraților , fii ai neamului lui Avraam , și voi , care vă temeți de Dumnezeu , nouă ne-a fost trimis cuvântul acestei mântuiri !
44013027	Însă locuitorii Ierusalimului și conducătorii lor nu L-au recunoscut pe Isus și , prin faptul că L-au condamnat , au împlinit cuvintele din Profeți , care sunt citite în fiecare zi de Sabat .
44013028	Și , măcar că nu au găsit nici un motiv de condamnare la moarte , ei i-au cerut lui Pilat să-L omoare .
44013029	După ce au împlinit tot ce a fost scris cu privire la El , L-au dat jos de pe lemn și L-au pus într-un mormânt .
44013030	Dar Dumnezeu L-a înviat dintre cei morți ;
44013031	El S-a arătat timp de mai multe zile celor ce veniseră cu el din Galileea în Ierusalim și care acum sunt martorii Lui în fața poporului .
44013032	Așadar , noi vă aducem această veste bună că , promisiunea făcută strămoșilor noștri ,
44013033	Dumnezeu a împlinit-o pentru noi , copiii lor , înviindu-L pe Isus , așa cum este scris în Psalmul al doilea : « Tu ești Fiul Meu ! Astăzi Te-am născut ! »
44013034	Că L-a înviat dintre cei morți , așa că nu urmează să Se mai întoarcă în putrezire , a spus-o când a zis : « Vă voi da promisiunile sfinte și demne de încredere făcute lui David . »
44013035	De aceea mai zice și în alt psalm : « Nu vei îngădui ca Sfântul Tău să vadă putrezirea . »
44013036	Însă David , după ce a slujit scopului lui Dumnezeu în generația sa , a adormit , a fost adăugat la strămoșii săi și a văzut putrezirea !
44013037	Dar Cel pe Care L-a înviat Dumnezeu n-a văzut putrezirea !
44013038	Să vă fie deci cunoscut , fraților , că prin El vi se vestește iertarea păcatelor ; și , de toate păcatele de care nu ați putut fi îndreptățiți prin Legea lui Moise ,
44013039	este îndreptățit oricine crede în El .
44013040	Vedeți deci ca nu cumva să vi se întâmple ceea ce s-a spus în Profeți :
44013041	« Uitați-vă , disprețuitorilor , mirați-vă și pieriți ! Căci în zilele voastre am să fac o lucrare pe care n-ați crede-o dacă v-ar povesti-o cineva ! » “
44013042	În timp ce ieșeau , Barnaba s și Saul au fost rugați să vorbească despre aceste lucruri și în Sabatul următor .
44013043	După ce s-a dat drumul adunării din sinagogă , mulți iudei și prozeliți devotați i-au urmat pe Pavel și Barnabas , care stăteau de vorbă cu ei , încurajându-i să rămână în harul lui Dumnezeu .
44013044	În Sabatul următor , aproape toată cetatea s-a adunat ca să audă Cuvântul Domnului .
44013045	Dar iudeii , când au văzut mulțimile , s-au umplut de invidie . Ei vorbeau împotriva celor spuse de Pavel și-l insultau .
44013046	Barnabas și Pavel însă au vorbit cu îndrăzneală și au zis : „ Cuvântul lui Dumnezeu trebuia să vă fie spus mai întâi vouă , dar , fiindcă voi îl respingeți și vă judecați astfel ca fiind nedemni de viața veșnică , iată că ne întoarcem spre neamuri .
44013047	Căci așa ne-a poruncit Domnul : « Te-am pus să fii o lumină pentru neamuri , ca să duci mântuirea până la marginile pământului ! » “
44013048	Neamurile s-au bucurat când au auzit lucrul acesta și au lăudat Cuvântul Domnului . Și toți cei ce erau desemnați pentru viață veșnică au crezut .
44013049	Cuvântul Domnului se răspândea prin toată regiunea .
44013050	Dar iudeii le-au incitat pe femeile devotate , care aveau influență , și pe fruntașii cetății , au stârnit o persecuție împotriva lui Pavel și a lui Barnabas și i-au alungat din ținuturile lor .
44013051	Pavel și Barnaba s și-au scuturat praful de pe picioare împotriva lor și s-au dus în Iconia .
44013052	Ucenicii erau plini de bucurie și de Duhul Sfânt .
44014001	În Iconia , ei au intrat în sinagoga iudeilor și au vorbit în așa fel , încât o mare mulțime de iudei și de greci au crezut .
44014002	Însă iudeii care n-au crezut au stârnit și au înveninat sufletele neamurilor împotriva fraților .
44014003	Totuși Pavel și Barnaba s au rămas mult timp acolo , vorbind cu îndrăzneală despre Domnul , Care adeverea Cuvântul harului Său , dând voie să se facă semne și minuni prin mâinile lor .
44014004	Mulțimea din cetate s-a împărțit : unii erau cu iudeii , iar alții erau cu apostolii .
44014005	Neamurile și iudeii , împreună cu conducătorii lor , s-au înțeles să le facă rău și să-i omoare cu pietre ,
44014006	dar Pavel și Barnaba s au înțeles lucrul acesta și au fugit în cetățile Licaoniei , Listra și Derbe , și în împrejurimi ;
44014007	și au vestit Evanghelia și acolo .
44014008	În Listra stătea un om neputincios , care nu umblase niciodată , fiind schilod încă din pântecele mamei lui .
44014009	El îl asculta pe Pavel în timp ce vorbea . Pavel s-a uitat țintă la el și , văzând că are credință ca să fie vindecat ,
44014010	i-a zis cu glas tare : „ Ridică-te în picioare și stai drept ! “ El a sărit în sus și a început să meargă .
44014011	Când au văzut mulțimile ce a făcut Pavel , au strigat în limba licaoniană : „ Zeii au coborât la noi în chip de oameni ! “
44014012	Pe Barnabas îl numeau Zeus , iar pe Pavel – Hermes , pentru că el era cel ce mânuia cuvântul .
44014013	Preotul lui Zeus , al cărui templu era în fața cetății , a adus boi și ghirlande de flori la porți și , împreună cu mulțimile , voia să le aducă jertfă .
44014014	Când au auzit aceasta , apostolii Barnabas și Pavel și-au sfâșiat hainele și s-au repezit afară , în mijlocul mulțimii , strigând :
44014015	„ Oamenilor , de ce faceți aceste lucruri ? Și noi suntem oameni de aceeași natură ca și voi ! Noi vă vestim Evanghelia ca să vă întoarceți de la aceste lucruri nefolositoare la Dumnezeul cel Viu , Care a făcut cerul , pământul , marea și tot ce este în ele !
44014016	În generațiile trecute , El le-a lăsat pe toate neamurile să umble pe propriile lor căi ,
44014017	măcar că nu S-a lăsat fără mărturie în a face bine , dându-vă ploi din cer și anotimpuri roditoare , săturându-vă de hrană și umplându-vă inimile de bucurie ! “
44014018	Chiar și cu aceste cuvinte , cu greu au reușit să împiedice mulțimile să le aducă jertfă .
44014019	Niște iudei din Antiohia și din Iconia au venit și au câștigat mulțimile de partea lor . Ei au aruncat cu pietre în Pavel și apoi l-au târât afară din cetate , crezând că a murit .
44014020	Când l-au înconjurat însă ucenicii , Pavel s-a ridicat și a intrat în cetate . A doua zi a plecat la Derbe împreună cu Barnabas .
44014021	După ce au vestit Evanghelia și în cetatea aceea și au făcut mulți ucenici , s-au întors în Listra , în Iconia și în Antiohia ,
44014022	întărind sufletele ucenicilor , îndemnându-i să rămână în credință și spunându-le : „ Trebuie să trecem prin multe necazuri ca să intrăm în Împărăția lui Dumnezeu . “
44014023	Au desemnat bătrâni în fiecare biserică și , cu rugăciune și post , i-au încredințat Domnului în Care crezuseră .
44014024	Au trecut prin Pisidia și au venit în Pamfilia .
44014025	Apoi au predicat Cuvântul în Perga , s-au coborât în Atalia ,
44014026	iar de acolo au plecat pe mare spre Antiohia , locul de unde fuseseră încredințați harului lui Dumnezeu în vederea lucrării pe care o îndepliniseră .
44014027	Când au ajuns , au adunat biserica și le-au povestit tot ce făcuse Domnul cu ei și cum deschisese El neamurilor ușa credinței .
44014028	Și au rămas mult timp acolo , cu ucenicii .
44015001	Au venit însă din Iudeea unii care îi învățau pe frați astfel : „ Dacă nu sunteți circumciși , după obiceiul lui Moise , nu puteți fi mântuiți ! “
44015002	S-a stârnit o mare neînțelegere și dispută între Pavel și Barnabas , de o parte , și ei , de cealaltă parte . Drept urmare , frații i-au desemnat pe Pavel , pe Barnabas și pe alți câțiva dintre ei să se suie la Ierusalim pentru această problemă , la apostoli și la bătrâni .
44015003	Așadar , după ce au fost însoțiți de către biserică , ei au călătorit prin Fenicia și Samaria și au istorisit despre cum s-au convertit neamurile . Și le-au făcut astfel o mare bucurie tuturor fraților .
44015004	Când au ajuns în Ierusalim , au fost primiți de biserică , de apostoli și de bătrâni și au povestit tot ce făcuse Dumnezeu cu ei .
44015005	Atunci unii din partida fariseilor care crezuseră s-au ridicat și au spus că și neamurile trebuie să fie circumcise și că trebuie să li se poruncească și lor să păzească Legea lui Moise .
44015006	Apostolii și bătrânii s-au adunat ca să vadă ce este de făcut în legătură cu această problemă .
44015007	După multe discuții , Petru s-a ridicat și le-a zis : „ Bărbați , fraților , voi știți că de o bună bucată de vreme , Dumnezeu a făcut o alegere între voi , ca , prin gura mea , neamurile să audă cuvântul Evangheliei și să creadă .
44015008	Și Dumnezeu , Care cunoaște inimile , a depus mărturie pentru ele , dându-le Duhul Sfânt la fel ca și nouă .
44015009	El n-a făcut nici o deosebire între noi și ele , întrucât le-a curățit inimile prin credință .
44015010	Acum deci , de ce-L puneți la încercare pe Dumnezeu , punând pe gâtul ucenicilor un jug pe care nici strămoșii noștri și nici noi nu l-am putut purta ?
44015011	Dimpotrivă , noi credem că suntem mântuiți prin harul Domnului Isus , la fel ca și ele . “
44015012	Toată mulțimea a tăcut și i-a ascultat pe Barnabas și pe Pavel istorisind toate semnele și minunile pe care le făcuse Dumnezeu prin ei printre neamuri .
44015013	Când au terminat de vorbit , Iacov a zis : „ Bărbați , fraților , ascultați -mă !
44015014	Simon ne-a istorisit cum mai întâi Dumnezeu Și-a arătat grija luând dintre neamuri un popor pentru Numele Său .
44015015	Și cu acest lucru sunt de acord cuvintele profeților , așa cum este scris :
44015016	« După aceea , Mă voi întoarce și voi ridica cortul căzut al lui David . Îi voi ridica ruinele și-l voi reclădi ,
44015017	ca astfel rămășița de oameni să-L caute pe Domnul , precum și toate neamurile peste care este chemat Numele Meu , zice Domnul , Cel Care face aceste lucruri
44015018	și Căruia Î i sunt cunoscute din veșnicie . »
44015019	De aceea , eu sunt de părere să nu le pricinuim greutăți acelora dintre neamuri care se întorc la Dumnezeu ,
44015020	ci să le scriem să se ferească de lucrurile pângărite de idoli , de adulter , de animale sugrumate și de sânge .
44015021	Căci încă din generațiile din vechime Moise are în fiecare cetate oameni care-l proclamă în sinagogi , el fiind citit în fiecare Sabat . “
44015022	Atunci apostolii și bătrânii , împreună cu toată biserica , au hotărât să aleagă dintre ei niște bărbați pe care să-i trimită în Antiohia , împreună cu Barnabas și cu Pavel . I-au ales pe Iuda , numit și Barsabas , și pe Silas , bărbați cu funcție de conducere între frați .
44015023	Au trimis prin ei următoarea scrisoare : „ Apostolii și bătrânii , frații voștri , către frații dintre neamuri , care sunt în Antiohia , Siria și Cilicia . Salutare !
44015024	Fiindcă am auzit că unii care au plecat dintre noi , fără ca noi să le poruncim , v-au tulburat prin cuvintele lor și v-au necăjit sufletele , ( zicând să vă tăiați împrejur și să păziți Legea , )
44015025	am hotărât într-un singur gând să alegem niște bărbați pe care să-i trimitem la voi împreună cu preaiubiții noștri Barnabas și Pavel ,
44015026	oameni care și-au riscat viața pentru Numele Domnului nostru Isus Cristos .
44015027	Așadar , i-am trimis pe Iuda și pe Silas , și ei vă vor spune , prin viu grai , aceleași lucruri .
44015028	Căci ni s-a părut potrivit , Duhului Sfânt și nouă , să nu mai punem nici o altă povară asupra voastră , decât aceste lucruri necesare
44015029	și anume : să vă feriți de ceea ce este jertfit idolilor , de sânge , de animale sugrumate și de adulter , lucruri de care , dacă vă veți păzi , va fi bine de voi . Fiți sănătoși ! “
44015030	Așadar , când cei trimiși au ajuns în Antiohia , au adunat mulțimea și le-au dat scrisoarea .
44015031	Citind-o , frații s-au bucurat de mesajul de încurajare .
44015032	Iuda și Silas , care și ei erau profeți , i-au încurajat pe frați și i-au întărit prin multe cuvinte .
44015033	După ce au petrecut acolo câtva timp , au fost lăsați de către frați să plece în pace la cei care-i trimiseseră .
44015034	( Totuși Silas a hotărât să rămână acolo . )
44015035	Pavel și Barnabas au rămas în Antiohia și , împreună cu mulți alții , dădeau învățătură și vesteau Cuvântul Domnului .
44015036	După câteva zile , Pavel i-a zis lui Barnabas : „ Să ne întoarcem și să vizităm frații din fiecare cetate în care am predicat Cuvântul Domnului , ca să vedem ce mai fac ! “
44015037	Barnabas voia să-l ia cu ei și pe Ioan , numit Marcu ,
44015038	dar Pavel considera că nu este bine să-l ia cu ei pe acela care-i părăsise în Pamfilia și nu-i însoțise mai departe în lucrare .
44015039	Disputa a fost atât de aprinsă , încât s-au despărțit unul de altul . Barnabas l-a luat pe Marcu și a plecat pe mare în Cipru ,
44015040	iar Pavel l-a ales pe Silas și a plecat , după ce a fost încredințat de frați în grija harului Domnului .
44015041	El a călătorit prin Siria și Cilicia , întărind bisericile .
44016001	Pavel a venit în Derbe și apoi în Listra . Și iată că acolo era un ucenic pe nume Timotei , fiul unei iudeice credincioase , dar al cărui tată era grec .
44016002	El era vorbit de bine de frații din Listra și din Iconia .
44016003	Pavel a vrut să-l ia cu el în călătorie , așa că , după ce l-a luat , l-a circumcis , din pricina iudeilor care erau în acele locuri . Căci toți știau că tatăl lui era grec .
44016004	În timp ce treceau prin cetăți , ei îi îndemnau pe frați să păzească hotărârile care fuseseră luate de apostolii și bătrânii din Ierusalim .
44016005	Bisericile se întăreau în credință și creșteau la număr în fiecare zi .
44016006	Fiindcă au fost opriți de Duhul Sfânt să predice Cuvântul în Asia , au trecut prin ținutul Frigiei și al Galatiei .
44016007	Când au ajuns lângă Misia , au încercat să se ducă în Bitinia , dar Duhul lui Isus nu le-a dat voie .
44016008	Au trecut deci prin Misia și s-au dus în Troa .
44016009	În timpul nopții , Pavel a văzut o viziune : un macedonean stătea în picioare și-l ruga : „ Treci în Macedonia și ajută-ne ! “
44016010	După ce Pavel a văzut viziunea , am căutat imediat să ne ducem în Macedonia , ajungând la concluzia că Dumnezeu ne-a chemat să le vestim Evanghelia .
44016011	Am pornit pe mare din Troa și ne-am îndreptat direct spre Samotracia . În ziua următoare am plecat spre Neapolis ,
44016012	iar de acolo spre Filipi , care este cea dintâi cetate dintr-o regiune a Macedoniei , o colonie . În cetatea aceasta am rămas câteva zile .
44016013	În ziua de Sabat am ieșit dincolo de poarta cetății , lângă un râu , unde credeam că se află un loc de rugăciune . Ne-am așezat și le-am vorbit femeilor care se adunaseră acolo .
44016014	O femeie pe nume Lidia , vânzătoare de purpură în cetatea Tiatira , care era temătoare de Dumnezeu , stătea și ea acolo și asculta . Domnul i-a deschis inima ca să ia aminte la cele spuse de Pavel .
44016015	După ce ea și casa ei au fost botezați , Lidia ne-a rugat zicând : „ Dacă considerați că sunt credincioasă Domnului , veniți și rămâneți în casa mea ! “ Și ne-a înduplecat .
44016016	Într-o zi , în timp ce ne duceam spre locul de rugăciune , ne-a întâlnit o sclavă care avea în ea un duh de divinație și care , prin ghicire , aducea mult câștig stăpânilor ei .
44016017	Ea se ținea după Pavel și după noi și striga : „ Acești oameni sunt robi ai Dumnezeului celui Preaînalt și ei vă vestesc Calea mântuirii ! “
44016018	Așa a făcut ea timp de mai multe zile . Atunci Pavel , supărat , s-a întors și i-a zis duhului : „ Îți poruncesc în Numele lui Isus Cristos să ieși din ea ! “ Și a ieșit chiar în ceasul acela .
44016019	Când stăpânii ei au văzut că speranța lor de câștig s-a dus , i-au apucat pe Pavel și pe Silas și i-au târât în piața publică , înaintea autorităților .
44016020	I-au adus înaintea magistraților și au zis : „ Oamenii aceștia ne tulbură cetatea ! Sunt iudei
44016021	și vestesc niște obiceiuri pe care nouă , romanilor , nu ne este permis nici să le primim , nici să le practicăm ! “
44016022	Mulțimea s-a ridicat și ea împotriva lor , iar magistrații le-au sfâșiat hainele și au poruncit să fie bătuți cu nuiele .
44016023	După ce le-au dat multe lovituri , i-au aruncat în închisoare , poruncind temnicerului să-i păzească bine .
44016024	Primind un astfel de ordin , temnicerul i-a aruncat în celula cea mai lăuntrică și le-a băgat picioarele în butuci .
44016025	Pe la miezul nopții , Pavel și Silas se rugau și-I cântau laudă lui Dumnezeu , iar deținuții îi ascultau .
44016026	Deodată a avut loc un cutremur atât de mare , încât s-au clătinat temeliile închisorii . Toate ușile s-au deschis dintr-odată și fiecăruia i s-au dezlegat lanțurile .
44016027	Temnicerul s-a trezit și , când a văzut că ușile închisorii erau deschise , și-a scos sabia ca să se omoare , crezând că deținuții au fugit .
44016028	Pavel însă a strigat cu glas tare : – Să nu-ți faci nici un rău , căci toți suntem aici !
44016029	Atunci temnicerul a cerut o făclie , s-a repezit înăuntru și a căzut tremurând înaintea lui Pavel și a lui Silas .
44016030	Apoi , conducându-i afară , a zis : – Domnilor , ce trebuie să fac ca să fiu mântuit ?
44016031	Ei i-au răspuns : – Crede în Domnul Isus și vei fi mântuit , tu și casa ta !
44016032	Și i-au predicat Cuvântul Domnului atât lui , cât și tuturor celor din casa lui .
44016033	Chiar în ceasul acela din noapte , temnicerul i-a luat și le-a spălat rănile ; apoi , imediat , el și toți ai lui au fost botezați .
44016034	După aceea i-a dus acasă la el și le-a pus masa ; și s-a bucurat nespus cu toți cei din casa lui pentru că a crezut în Dumnezeu .
44016035	Când s-a făcut zi , magistrații i-au trimis pe ofițeri să -i spună temnicerului : „ Eliberează-i pe oamenii aceia ! “
44016036	Temnicerul i-a spus lui Pavel următoarele cuvinte : – Magistrații au trimis ordin să fiți eliberați ! Acum deci ieșiți și duceți-vă în pace !
44016037	Însă Pavel le-a zis ofițerilor : – Ne-au bătut în public , fără să fim judecați , pe noi care suntem cetățeni romani , ne-au aruncat în închisoare , iar acum vor să ne scoată afară pe ascuns ? ! În nici un caz ! Să vină ei înșiși să ne ducă afară !
44016038	Ofițerii au spus aceste cuvinte magistraților . Aceștia s-au temut când au auzit că ei erau cetățeni romani
44016039	și au venit să-i liniștească . I-au condus afară și i-au rugat să plece din cetate .
44016040	Au ieșit din închisoare și s-au dus la Lidia , iar după ce i-au văzut și i-au încurajat pe frați , au plecat .
44017001	Au trecut prin Amfipolis și Apolonia și au venit în Tesalonic , unde se afla o sinagogă a iudeilor .
44017002	Așa cum obișnuia , Pavel a intrat în sinagogă și , timp de trei Sabate , a discutat cu ei din Scripturi ,
44017003	explicând și dovedind că Cristos trebuia să sufere și să învie dintre cei morți . „ Și Acest Isus , pe Care vi-L vestesc eu , este Cristosul ! “ zicea el .
44017004	Unii dintre ei au fost convinși și li s-au alăturat lui Pavel și lui Silas ; tot așa au făcut și o mare mulțime de greci devotați și nu puține femei de seamă .
44017005	Dar iudeii au devenit invidioși și , luând de prin piețe niște oameni răi , au format o gloată și au întărâtat cetatea . Au venit la casa lui Iason și au început să-i caute pe Pavel și pe Sila s ca să-i aducă afară , la mulțime .
44017006	Pentru că nu i-au găsit , l-au târât pe Iason și pe alți câțiva frați înaintea conducătorilor cetății , strigând : „ Cei care au răscolit lumea au venit și aici ,
44017007	iar Iason i-a găzduit ! Toți aceștia lucrează împotriva decretelor lui Cezar , spunând că există un alt Împărat : Isus ! “
44017008	Când mulțimea și magistrații au auzit aceste lucruri , s-au tulburat .
44017009	Apoi , după ce au luat de la Iason și de la ceilalți o garanție , le-au dat drumul .
44017010	Imediat ce s-a înnoptat , frații i-au trimis pe Pavel și pe Silas la Berea . Când au sosit , s-au dus la sinagoga iudeilor .
44017011	Aceștia aveau o minte mai deschisă decât cei din Tesalonic . Au primit Cuvântul cu toată înflăcărarea și , în fiecare zi , studiau Scripturile , ca să vadă dacă lucrurile stăteau astfel .
44017012	Mulți dintre ei au crezut , inclusiv niște femei grecoaice cu influență și nu puțini bărbați .
44017013	Când însă iudeii din Tesalonic au aflat că Pavel a vestit Cuvântul lui Dumnezeu și în Berea , au venit acolo ca să agite și să tulbure mulțimile .
44017014	Atunci frații l-au trimis imediat pe Pavel către mare , iar Silas și Timotei au rămas acolo .
44017015	Cei ce l-au însoțit pe Pavel l-au condus până la Atena , și apoi , după ce au primit porunca pentru Silas și Timotei ca să vină cât mai repede la Pavel , s-au întors .
44017016	În timp ce Pavel îi aștepta în Atena , i s-a întărâtat duhul în el când a văzut că cetatea era plină de idoli .
44017017	Prin urmare , a început să poarte discuții în sinagogă cu iudeii și cu cei temători de Dumnezeu , iar în piață , în fiecare zi , cu cei ce se aflau pe acolo .
44017018	Unii dintre filosofii epicurieni și stoici au început să discute cu el . Unii ziceau : „ Ce vrea să spună și palavragiul acesta ? ! “ Alții ziceau : „ Se pare că este un predicator al unor divinități străine ! “ Căci el vestea Evanghelia despre Isus și despre înviere .
44017019	Prin urmare , l-au luat și l-au dus la Areopag , spunându-i : „ Putem ști care este această învățătură nouă pe care o prezinți ?
44017020	Căci tu ne aduci niște lucruri ciudate în auz . Vrem deci să știm ce înseamnă aceste lucruri ! “
44017021	Toți atenienii și străinii care locuiau acolo nu-și petreceau timpul cu nimic altceva decât să spună sau să asculte ceva nou .
44017022	Pavel a stat în mijlocul Areopagului și a zis : „ Bărbați atenieni , în toate privințele văd că sunteți foarte religioși .
44017023	Căci , în timp ce treceam prin cetate și mă uitam la locurile voastre de închinare , am găsit și un altar pe care era scris : « Unui Dumnezeu Necunoscut » . Ei bine , ceea ce voi respectați fără să cunoașteți , aceea vă vestesc eu !
44017024	Dumnezeul Care a făcut lumea și tot ce este în ea este Domnul cerului și al pământului ; El nu locuiește în temple făcute de mâini
44017025	și nu este slujit de mâini omenești , ca și când ar avea nevoie de ceva , El Care dă tuturor viață , suflare și toate lucrurile .
44017026	Dintr-un singur om , El a făcut fiecare neam de oameni , ca ei să locuiască pe toată suprafața pământului , le-a desemnat mai dinainte vremurile și a stabilit hotare locuinței lor ,
44017027	pentru ca ei să-L caute pe Dumnezeu și , poate , să-L și găsească , în timp ce bâjbâie după El , măcar că nu este departe de nici unul dintre noi .
44017028	« Căci în El trăim , ne mișcăm și existăm » ; sau , așa cum au spus și unii dintre poeții voștri : « Căci și noi suntem urmașii Lui . »
44017029	Deci , dacă suntem urmașii lui Dumnezeu , n-ar trebui să ne gândim că dumnezeirea este asemenea aurului sau argintului sau pietrei , o imagine făcută prin îndemânarea și gândirea omului .
44017030	Dumnezeu a trecut cu vederea vremurile de ignoranță , și poruncește acum tuturor oamenilor , de pretutindeni , să se pocăiască ,
44017031	pentru că a stabilit o zi în care urmează să judece lumea cu dreptate , prin Omul pe Care L-a desemnat pentru aceasta , dovedindu-le tuturor acest lucru prin faptul că L-a înviat dintre cei morți ! “
44017032	Când au auzit ei despre învierea dintre cei morți , unii au început să râdă , dar alții au zis : „ Te vom asculta și altă dată cu privire la aceasta ! “
44017033	Astfel , Pavel a ieșit din mijlocul lor .
44017034	Unii dintre ei însă i s-au alăturat și au crezut . Între ei era și Dionisie areopagitul , o femeie pe nume Damaris și încă alții împreună cu ei .
44018001	După aceea a plecat din Atena și s-a dus în Corint .
44018002	Acolo a întâlnit un iudeu pe nume Aquila , de neam din Pont , care venise de curând din Italia împreună cu soția lui , Priscila , deoarece Claudiu poruncise ca toți iudeii să plece din Roma . Pavel s-a dus la ei
44018003	și , fiindcă erau de aceeași meserie , a rămas la ei și lucrau împreună . Căci meseria lor era aceea de constructori de corturi .
44018004	În fiecare Sabat , Pavel purta discuții în sinagogă și-i convingea atât pe iudei , cât și pe greci .
44018005	Dar când Silas și Timotei au sosit din Macedonia , Pavel s-a dedicat în întregime predicării , depunând mărturie înaintea iudeilor că Isus este Cristosul .
44018006	Când i s-au împotrivit și l-au batjocorit , el și-a scuturat praful de pe haine , zicând : „ Sângele vostru să fie asupra capului vostru ! Eu sunt curat . De acum încolo mă voi duce la neamuri ! “
44018007	Și , după ce a ieșit de acolo , a intrat în casa unuia pe nume Titius Iustus , un om temător de Dumnezeu , a cărui casă era lângă sinagogă .
44018008	Crisp , conducătorul sinagogii , a crezut în Domnul împreună cu toată casa lui și , de asemenea , mulți dintre corintienii care îl auziseră pe Pavel , au crezut și ei și au fost botezați .
44018009	Noaptea , Domnul i-a vorbit lui Pavel într-o viziune : „ Nu te teme , ci vorbește și nu tăcea ,
44018010	căci Eu sunt cu tine și nimeni nu va pune mâna pe tine ca să-ți facă rău ; vorbește , fiindcă am mult popor în această cetate ! “
44018011	Prin urmare , Pavel a stat acolo un an și jumătate și i-a învățat Cuvântul lui Dumnezeu .
44018012	În timp ce Galio era proconsul al Ahaiei , iudeii s-au ridicat într-un singur gând împotriva lui Pavel , l-au dus înaintea scaunului de judecată
44018013	și au zis : „ Acesta incită oamenii să se închine lui Dumnezeu într-un fel care este împotriva Legii ! “
44018014	Pavel tocmai voia să deschidă gura să vorbească , dar Galio le-a zis iudeilor : „ Dacă ar fi vorba de vreun delict sau de vreo ticăloșie gravă , v-aș accepta plângerea , iudeilor ;
44018015	dar , întrucât este o dispută cu privire la cuvinte , la nume și la Legea voastră , vă privește ! Eu nu vreau să fiu judecător în aceste lucruri ! “
44018016	Și i-a alungat de la scaunul de judecată .
44018017	Atunci ei l-au apucat pe Sostenes , conducătorul sinagogii , și l-au bătut chiar în fața scaunului de judecată , fără ca lui Galio să-i pese de aceasta .
44018018	Pavel a rămas mai multe zile acolo . Apoi și-a luat rămas bun de la frați și a plecat pe mare spre Siria , împreună cu Priscila și Aquila , după ce și-a tuns capul în Chencrea , căci făcuse un jurământ .
44018019	Au ajuns în Efes , și Pavel i-a lăsat acolo pe însoțitorii lui . El a intrat în sinagogă și a purtat discuții cu iudeii .
44018020	Aceștia l-au rugat să rămână la ei mai mult timp , dar el nu a vrut ,
44018021	ci și-a luat rămas bun de la ei , zicând : „ ( Trebuie neapărat ca sărbătoarea care vine s-o țin în Ierusalim . ) Dacă Dumnezeu vrea , mă voi întoarce din nou la voi ! “ Și a plecat din Efes , pe mare .
44018022	S-a dat jos în Cezareea , s-a dus și a salutat biserica din Ierusalim și apoi a coborât la Antiohia .
44018023	După ce a petrecut un timp acolo , a plecat străbătând din loc în loc ținutul Galatiei și al Frigiei și întărindu-i pe toți ucenicii .
44018024	Un iudeu pe nume Apolos , de neam din Alexandria , care era un vorbitor elocvent și un bun cunoscător al Scripturii , a venit în Efes .
44018025	El era instruit în ce privește Calea Domnului , vorbea cu un duh înfocat și dădea învățătură cu acuratețe despre lucrurile privitoare la Isus , deși cunoștea numai botezul lui Ioan .
44018026	A început să vorbească cu îndrăzneală în sinagogă , iar când Priscila și Aquila l-au auzit , l-au luat acasă și i-au explicat și mai amănunțit Calea lui Dumnezeu .
44018027	Pentru că el voia să treacă în Ahaia , frații l-au încurajat și au scris ucenicilor să-l primească bine . Când a ajuns , el le-a fost de mare ajutor celor ce , prin har , deveniseră credincioși .
44018028	Căci el îi înfrunta pe iudei în public , dovedind pe baza Scripturilor că Isus este Cristosul .
44019001	În timp ce Apolos era în Corint , Pavel a călătorit prin regiunile din interior și a ajuns în Efes . Acolo a găsit câțiva ucenici
44019002	și i-a întrebat : – Ați primit voi Duhul Sfânt când ați crezut ? Ei i-au răspuns : – Dar nici n-am auzit că este un Duh Sfânt !
44019003	El le-a zis : – Atunci cu ce botez ați fost botezați ? Ei i-au răspuns : – Cu botezul lui Ioan .
44019004	Pavel a zis : – Ioan a botezat cu botezul pocăinței și spunea poporului să creadă în Cel Ce vine după el , adică în Isus .
44019005	Când au auzit ei aceasta , au fost botezați în Numele Domnului Isus .
44019006	Când Pavel și-a pus mâinile peste ei , Duhul Sfânt a venit peste ei și au început să vorbească în limbi și să profețească .
44019007	Erau , cu toții , cam doisprezece bărbați .
44019008	Apoi a intrat în sinagogă . Timp de trei luni a vorbit cu îndrăzneală , purtând discuții și încercând să convingă cu privire la lucrurile despre Împărăția lui Dumnezeu .
44019009	Dar fiindcă unii rămâneau încăpățânați și necredincioși și vorbeau de rău Calea înaintea mulțimii , Pavel s-a îndepărtat de ei , luându-i cu el și pe ucenici . Și în fiecare zi purta discuții în sala de prelegeri a lui Tiranus .
44019010	Lucrul acesta a ținut timp de doi ani , astfel că toți cei ce locuiau în Asia , atât iudei , cât și greci , au auzit Cuvântul Domnului .
44019011	Și Dumnezeu făcea minuni nemaipomenite prin mâinile lui Pavel ,
44019012	așa încât la cei bolnavi erau aduse până și batistele sau șorțurile care îi atinseseră acestuia trupul , și bolile îi părăseau , iar duhurile rele ieșeau din ei .
44019013	Niște exorciști iudei , care umblau din loc în loc , au încercat să cheme Numele Domnului Isus peste cei ce aveau duhuri rele , zicând : „ În Numele lui Isus , pe Care-L predică Pavel , vă poruncesc să ieșiți ! “
44019014	Cei ce făceau lucrul aceasta erau șapte fii ai lui Sceva , un preot conducător iudeu .
44019015	Dar duhul cel rău le-a răspuns : „ Pe Isus Îl cunosc , și pe Pavel îl știu , dar voi cine sunteți ? ! “
44019016	Și omul în care era duhul cel rău a sărit asupra lor , i-a biruit pe toți și i-a bătut în așa fel încât au fugit din casa aceea goi și răniți .
44019017	Lucrul acesta a fost cunoscut atât de către toți iudeii , cât și de către toți grecii care locuiau în Efes ; și pe toți i-a cuprins frica , iar Numele Domnului era preamărit .
44019018	Mulți dintre cei ce crezuseră , veneau să mărturisească și să-și spună faptele .
44019019	Și mulți dintre cei ce făcuseră vrăjitorii , și-au adunat cărțile și le-au ars în fața tuturor . Au socotit prețul acestora și l-au găsit ca fiind de cincizeci de mii de arginți .
44019020	Astfel , prin tăria Domnului , Cuvântul se răspândea și se întărea .
44019021	După ce s-au petrecut aceste lucruri , Pavel și-a pus în gând să se ducă la Ierusalim , trecând prin Macedonia și Ahaia . El își zicea : „ După ce voi merge acolo , trebuie să văd și Roma ! “
44019022	I-a trimis în Macedonia pe Timotei și pe Erastus , doi dintre ajutoarele lui , iar el a mai rămas un timp în Asia .
44019023	În perioada aceea , s-a stârnit o mare tulburare cu privire la Cale .
44019024	Un argintar pe nume Demetrius , făcea replici în argint ale templului lui Artemis și aducea astfel lucrătorilor săi nu puțin câștig .
44019025	El i-a strâns la un loc , împreună cu alți lucrători de aceeași meserie , și le-a zis : „ Bărbați , știți că prosperitatea noastră vine din meseria aceasta
44019026	și vedeți și auziți că nu numai în Efes , ci aproape în toată Asia , acest Pavel a convins și a dus în rătăcire o mare mulțime de oameni , spunând că zeii făcuți de mâini nu sunt de fapt zei !
44019027	Prin urmare , există pericolul nu numai ca această muncă a noastră să ajungă de tot disprețul , ci și ca templul marii zeițe Artemis să fie socotit ca o nimica și chiar măreția ei să fie distrusă , a ei , cea la care se închină toată Asia și toată lumea ! “
44019028	Când au auzit ei aceste lucruri , s-au umplut de mânie și au început să strige : „ Mare este Artemis a efesenilor ! “
44019029	Cetatea s-a umplut de zarvă . S-au repezit într-un singur gând spre teatru , târându-i acolo și pe macedoneenii Gaius și Aristarh , însoțitorii de drum ai lui Pavel .
44019030	Pavel voia să vină la norod , dar ucenicii nu l-au lăsat .
44019031	Chiar și unii dintre conducătorii provinciei Asia , care-i erau prieteni , au trimis la el să-l roage să nu se ducă la teatru .
44019032	Unii strigau ceva , alții strigau altceva , căci adunarea era în confuzie , iar cei mai mulți nici nu știau de ce se adunaseră .
44019033	Unii din mulțime l-au înștiințat pe Alexandru , pe care iudeii îl împingeau în față , spunându-i despre ce este vorba . Alexandru a făcut semn cu mâna , vrând să se apere înaintea norodului ,
44019034	dar ei , recunoscându-l că este iudeu , au strigat cu toții într-un glas , timp de aproape două ore : „ Mare este Artemis a efesenilor ! “
44019035	Funcționarul cetății a reușit să liniștească mulțimea , zicând : „ Bărbați ai Efesului , cine este omul acela care să nu știe că cetatea Efes este păzitoarea templului măreței Artemis și a imaginii ei căzute din cer ? !
44019036	Întrucât aceste lucruri sunt de necontestat , ar trebui să vă liniștiți și să nu faceți nimic nesăbuit .
44019037	Căci i-ați adus aici pe bărbații aceștia care nu sunt nici jefuitori ai templului și nici blasfemiatori ai zeiței noastre !
44019038	Deci , dacă într-adevăr Demetrius și lucrătorii lui au o acuzație împotriva cuiva , tribunalele sunt deschise și există proconsuli ; să se acuze acolo unii pe alții !
44019039	Însă dacă vreți ceva în plus , se va clarifica într-o adunare legală .
44019040	Căci , din cauza celor întâmplate astăzi , suntem în pericol să fim acuzați de răscoală , deoarece nu există nici o cauză pentru această zarvă , și noi nu putem motiva agitația aceasta ! “
44019041	Și spunând aceste lucruri , a dat drumul adunării .
44020001	Când a încetat zarva , Pavel i-a chemat pe ucenici și , după ce i-a încurajat , și-a luat rămas bun și a plecat în Macedonia .
44020002	A călătorit prin părțile acelea și i-a încurajat pe credincioși prin multe cuvinte . Apoi a venit în Grecia ,
44020003	unde a stat timp de trei luni . Chiar când urma să plece pe mare în Siria , iudeii au pus la cale un complot împotriva lui , așa că el s-a hotărât să se întoarcă prin Macedonia .
44020004	Îl însoțeau Sopater – fiul lui Pirus din Berea – , Aristarhus și Secundus din Tesalonic , Gaius din Derbe precum și Timotei , Tihicus și Trofimus din Asia .
44020005	Aceștia au luat-o înainte și ne-au așteptat în Troa .
44020006	Iar noi , după zilele Sărbătorii Azimelor , am plecat pe mare din Filipi și , în cinci zile , am ajuns la ei în Troa , unde am rămas timp de șapte zile .
44020007	În prima zi a săptămânii , când ne adunaserăm să frângem pâinea , Pavel , care urma să plece în ziua următoare , stătea de vorbă cu ucenicii și și-a prelungit vorbirea până la miezul nopții .
44020008	În camera de sus , unde eram adunați , erau multe lămpi .
44020009	Pe un tânăr numit Eutih , care stătea la fereastră , l-a apucat un somn adânc în timpul lungii vorbiri a lui Pavel ; biruit de somn , a căzut de la etajul al treilea și a fost ridicat mort .
44020010	Pavel a coborât , s-a aplecat asupra lui și l-a luat în brațe , spunând : „ Nu vă tulburați , căci sufletul lui este în el ! “
44020011	Apoi a urcat scările , a frânt pâinea , a mâncat și a mai vorbit cu ei mult timp , până în zori , după care a plecat .
44020012	Tânărul a fost adus viu , și ei au fost nespus de încurajați .
44020013	Noi ne-am dus înainte la corabie și am mers pe mare la Assos , de unde urma să-l luăm și pe Pavel . Căci așa fusese învoiala , el urmând să meargă până acolo pe uscat .
44020014	Când s-a întâlnit cu noi în Assos , l-am luat în corabie și ne-am dus în Mitilene .
44020015	De acolo am plecat mai departe pe mare , iar a doua zi am ajuns vizavi de Chios . O zi mai târziu am sosit în Samos , ( apoi ne-am oprit în Troghilion , ) iar în ziua următoare am ajuns în Milet .
44020016	Căci Pavel hotărâse să treacă pe lângă Efes , ca să nu mai piardă timpul în Asia , pentru că se grăbea să fie în Ierusalim de Ziua Cincizecimii , dacă-i va fi posibil .
44020017	Din Milet el a trimis la Efes și i-a chemat pe bătrânii bisericii .
44020018	Când aceștia au venit la el , le-a spus următoarele : „ Știți că , încă din prima zi în care am pus piciorul în Asia , am fost cu voi tot timpul ,
44020019	slujindu-I Domnului cu toată smerenia și cu lacrimi în mijlocul încercărilor care au venit asupra mea din cauza comploturilor iudeilor .
44020020	N-am ascuns nimic din ceea ce vă era de folos , predicându-vă și învățându-vă în public și prin case ,
44020021	și mărturisind atât iudeilor , cât și grecilor despre pocăința față de Dumnezeu și credința în Domnul nostru Isus .
44020022	Și acum , iată că , împins de Duhul , mă duc în Ierusalim , fără să știu ce mi se va întâmpla acolo ;
44020023	doar Duhul Sfânt mă avertizează în fiecare cetate că mă așteaptă lanțuri și necazuri .
44020024	Însă îmi privesc viața ca nefiind de nici un preț pentru mine , ca să-mi pot sfârși alergarea și slujba pe care am primit-o de la Domnul Isus , și anume să depun mărturie despre Evanghelia harului lui Dumnezeu .
44020025	Și acum , iată , știu că nu-mi veți mai vedea fața , voi toți aceia printre care am umblat predicând Împărăția .
44020026	De aceea , vă mărturisesc astăzi că sunt curat de sângele tuturor .
44020027	Căci nu m-am dat înapoi de la a vă spune tot planul lui Dumnezeu !
44020028	Luați seama deci la voi înșivă și la toată turma peste care Duhul Sfânt v-a pus supraveghetori ca să păstoriți Biserica lui Dumnezeu , pe care El a câștigat-o prin sângele propriului Său Fiu !
44020029	Știu că după plecarea mea vor veni între voi lupi feroce , care nu cruță turma ;
44020030	și chiar dintre voi se vor ridica bărbați care vor spune lucruri pervertite , ca să-i tragă pe ucenici după ei .
44020031	De aceea , vegheați , amintindu-vă că timp de trei ani , zi și noapte , n-am încetat să vă povățuiesc pe fiecare cu lacrimi !
44020032	Iar acum vă încredințez lui Dumnezeu și Cuvântului harului Său , Cuvânt care are putere să vă zidească și să vă dea moștenirea alături de toți cei sfințiți !
44020033	N-am dorit nici argintul , nici aurul și nici haina nimănui .
44020034	Voi înșivă știți că mâinile acestea au slujit pentru nevoile mele și ale celor ce erau împreună cu mine .
44020035	În toate v-am arătat că trebuie să ne trudim să-i ajutăm pe cei slabi , amintindu-vă de cuvintele Domnului Isus , Care , El Însuși , a zis : « Este mai ferice să dai decât să primești ! » “
44020036	După ce a spus acestea , s-a plecat pe genunchi împreună cu ei toți și s-a rugat .
44020037	Toți au început să plângă în hohote , au căzut la pieptul lui Pavel și l-au sărutat mult .
44020038	Căci erau îndurerați mai ales din pricina cuvintelor pe care le spusese el , și anume că nu-i vor mai vedea fața . Apoi l-au însoțit până la corabie .
44021001	După ce ne-am luat rămas bun de la ei , am plecat pe mare îndreptându-ne spre Cos . În ziua următoare , am ajuns în Rodos , iar de acolo în Patara .
44021002	Am găsit o corabie care se îndrepta spre Fenicia , ne-am îmbarcat și am plecat .
44021003	Ne-a apărut în zare insula Cipru și , lăsând-o în stânga , am navigat spre Siria ; apoi am acostat în Tir , pentru că acolo urma să se descarce corabia .
44021004	I-am găsit pe ucenici și am rămas cu ei timp de șapte zile . Aceștia îl avertizau pe Pavel , prin Duhul , de ce anume se va întâmpla când va pune piciorul în Ierusalim .
44021005	Când zilele de stat alături de ei s-au încheiat , am plecat și ne-am continuat călătoria . Toți , împreună cu soțiile și copiii , ne-au condus până afară din cetate . A colo , pe țărm , ne-am plecat pe genunchi și ne-am rugat .
44021006	Ne-am luat apoi rămas bun unii de la alții , după care noi ne-am urcat în corabie , iar ei s-au întors la ale lor .
44021007	Din Tir am plecat mai departe , ajungând în Ptolemaida . I-am salutat pe frați și am rămas cu ei timp de o zi .
44021008	În ziua următoare am plecat și ne-am dus în Cezareea . Am intrat în casa lui Filip , evanghelistul , care era unul din cei șapte , și am rămas la el .
44021009	Acesta avea patru fete fecioare , care profețeau .
44021010	Fiindcă am rămas acolo mai multe zile , un profet , pe nume Agab , s-a coborât din Iudeea
44021011	și a venit la noi . El a luat brâul lui Pavel și și-a legat picioarele și mâinile , zicând : „ Așa vorbește Duhul Sfânt : « În felul acesta îl vor lega iudeii în Ierusalim pe omul căruia îi aparține brâul acesta și-l vor trăda în mâinile neamurilor ! » “
44021012	Când am auzit aceste lucruri , atât noi , cât și localnicii l-am rugat pe Pavel să nu se suie la Ierusalim .
44021013	Atunci Pavel a răspuns : „ Ce faceți de plângeți așa și-mi rupeți inima ? ! Eu sunt gata nu numai să fiu legat , ci chiar să și mor în Ierusalim pentru Numele Domnului Isus ! “
44021014	Pentru că nu putea fi înduplecat , am tăcut , spunând doar : „ Facă-se voia Domnului ! “
44021015	După zilele acelea , ne-am pregătit și ne-am suit la Ierusalim .
44021016	Au venit cu noi și câțiva ucenici din Cezareea și ne-au condus la Mnason , un vechi ucenic din Cipru , la care urma să găzduim .
44021017	Când am sosit în Ierusalim , frații ne-au primit cu bucurie .
44021018	A doua zi Pavel a mers împreună cu noi la Iacov , și toți bătrânii au venit și ei .
44021019	După ce i-a salutat , Pavel le-a istorisit , unul câte unul , lucrurile pe care le făcuse Dumnezeu printre neamuri prin slujba lui .
44021020	Când au auzit ei aceste lucruri , L-au slăvit pe Dumnezeu și i-au zis lui Pavel : „ Vezi , frate , câte mii de iudei au crezut și toți sunt plini de râvnă pentru Lege !
44021021	Lor însă li s-a spus despre tine că-i înveți pe toți iudeii dintre neamuri să se lepede de Legea lui Moise , că le zici să nu-și circumcidă copiii și să nu mai respecte obiceiurile .
44021022	Ce este de făcut ? Cu siguranță vor auzi că ai sosit .
44021023	Fă deci ce-ți spunem noi : avem aici patru bărbați care au făcut un jurământ .
44021024	Ia-i cu tine , curățește-te împreună cu ei și cheltuie tu pentru ei ca să-și radă capul . Și astfel vor ști toți că nimic din ceea ce li s-a spus despre tine nu este așa , ci că și tu trăiești păzind Legea .
44021025	Cu privire la neamurile care au crezut , noi am hotărât și le-am trimis să se ferească de ceea ce este jertfit idolilor , de sânge , de animale sugrumate și de adulter . “
44021026	Atunci Pavel i-a luat pe acei bărbați și , a doua zi , după ce s-a curățit împreună cu ei , a intrat în Templu și a anunțat când va fi sfârșitul zilelor de curățire , când urma să fie adusă o jertfă pentru fiecare dintre ei .
44021027	Când cele șapte zile erau pe sfârșite , iudeii din Asia l-au văzut pe Pavel în Templu ; ei au stârnit toată mulțimea și au pus mâinile pe el ,
44021028	strigând : „ Bărbați israeliți , veniți în ajutor ! Acesta este omul care-i învață pe toți , pretutindeni , împotriva poporului nostru , împotriva Legii și împotriva acestui loc ! Ba încă a adus și niște greci în Templu și a pângărit acest loc sfânt ! “
44021029	Căci îl văzuseră mai înainte în cetate pe Trofim efeseanul împreună cu Pavel și credeau că Pavel îl adusese în Templu .
44021030	Toată cetatea s-a pus în mișcare , și poporul a venit alergând din toate părțile . L-au prins pe Pavel și l-au târât afară din Templu ; și imediat ușile au fost încuiate .
44021031	În timp ce încercau să-l omoare , s-a dus vestea la tribunul cohortei că tot Ierusalimul este în agitație .
44021032	Acesta a luat imediat niște soldați și niște centurioni și a alergat la ei . Când l-au văzut pe tribun și pe soldați , au încetat să-l mai bată pe Pavel .
44021033	Atunci tribunul s-a apropiat , l-a arestat pe Pavel și a poruncit să fie legat cu două lanțuri . Apoi a întrebat cine era și ce făcuse .
44021034	Unii din mulțime strigau una , alții alta , așa că , din cauza zarvei , neputând să afle exact ce se întâmplase , a poruncit să fie dus în fort .
44021035	Când a ajuns la trepte , Pavel a trebuit să fie dus de către soldați , din pricina violenței mulțimii .
44021036	Căci mulțimea poporului se ținea după el , strigând : „ La moarte cu el ! “
44021037	Chiar când urma să fie băgat în fort , Pavel i-a zis tribunului : – Îmi este îngăduit să-ți spun ceva ? Tribunul l-a întrebat : – Știi grecește ?
44021038	Deci nu ești tu egipteanul care , cu câtva timp în urmă , a pornit o răscoală și a dus în pustie patru mii de asasini ?
44021039	Pavel i-a răspuns : – Eu sunt iudeu , din Tarsul Ciliciei , cetățean al unei cetăți nu lipsită de importanță . Dă-mi voie , te rog , să vorbesc poporului !
44021040	Tribunul i-a dat voie , iar Pavel , stând în picioare pe trepte , a făcut poporului semn cu mâna . Când s-a făcut tăcere deplină , li s-a adresat în limba aramaică astfel :
44022001	„ Frați și părinți , ascultați-mi acum apărarea față de voi ! “
44022002	Când au auzit ei că li se adresează în limba aramaică , au făcut și mai multă liniște .
44022003	Pavel a zis : „ Eu sunt iudeu , născut în Tarsul Ciliciei , dar am fost crescut în cetatea aceasta și am fost educat la picioarele lui Gamaliel , potrivit cu strictețea Legii strămoșilor noștri , fiind tot atât de plin de râvnă față de Dumnezeu cum sunteți voi toți astăzi .
44022004	Am persecutat până la moarte această Cale , am legat și am pus în închisoare bărbați și femei ,
44022005	așa cum , de altfel , pot depune mărturie cu privire la mine și marele preot precum și tot sfatul bătrânilor , de la care am primit și scrisori către frații din Damasc , ca să merg și să-i aduc legați la Ierusalim chiar și pe cei de acolo , ca să fie pedepsiți .
44022006	În timp ce eram pe drum și mă apropiam de Damasc , pe la amiază , a strălucit deodată împrejurul meu o lumină puternică din cer .
44022007	Am căzut la pământ și am auzit un glas care-mi zicea : « Saul , Saul , de ce Mă persecuți ? »
44022008	Eu am întrebat : « Cine ești , Doamne ? » El mi-a răspuns : « Eu sunt Isus din Nazaret , Cel pe Care tu Îl persecuți ! »
44022009	Cei care erau împreună cu mine vedeau într-adevăr lumina , dar nu înțelegeau cuvintele Celui Ce-mi vorbea .
44022010	Am întrebat : « Ce să fac , Doamne ? » Domnul mi-a răspuns : « Ridică-te , du-te în Damasc , și acolo ți se va spune tot ce s-a hotărât să faci . »
44022011	Cum , din cauza strălucirii acelei lumini , nu puteam vedea , cei care erau cu mine m-au luat de mână și m-au dus în Damasc .
44022012	Un anume Ananias , bărbat temător de Dumnezeu , după cum cere Legea , și vorbit de bine de către toți iudeii care locuiau acolo ,
44022013	a venit la mine și , stându-mi alături , mi-a zis : « Frate Saul , recapătă-ți vederea ! » Chiar în clipa aceea mi-am recăpătat vederea și m-am uitat la el .
44022014	El a zis : « Dumnezeul strămoșilor noștri te-a ales ca să-I cunoști voia , să-L vezi pe Cel Drept și să auzi cuvinte din gura Lui ,
44022015	pentru că Îi vei fi martor înaintea tuturor oamenilor pentru lucrurile pe care le-ai văzut și auzit .
44022016	Iar acum , ce aștepți ? ! Ridică-te , fii botezat și fii spălat de păcatele tale , chemând Numele Lui ! »
44022017	După ce m-am întors la Ierusalim , în timp ce mă rugam în Templu , am căzut într-o răpire sufletească
44022018	și L-am văzut pe Domnul spunându-mi : « Grăbește-te , ieși repede din Ierusalim , pentru că nu vor primi mărturia ta despre Mine ! »
44022019	Eu am zis : « Doamne , ei știu că eu îi băgam în închisoare și îi băteam prin sinagogi pe cei ce cred în Tine ,
44022020	iar când era vărsat sângele lui Ștefan , martorul Tău , eram și eu de față , dându-mi aprobarea și păzind hainele celor ce-l omorau ! »
44022021	Însă El mi-a zis : « Du-te , pentru că te voi trimite departe , la neamuri ! » “
44022022	Ei l-au ascultat până la cuvântul acesta , dar apoi și-au ridicat glasul , zicând : „ Ia de pe pământ un astfel de om , căci nu este vrednic să trăiască ! “
44022023	În timp ce ei țipau , își azvârleau hainele și aruncau praf în văzduh ,
44022024	tribunul a poruncit să fie dus în fort și să fie interogat prin lovituri de bici , ca să afle din ce cauză strigau așa împotriva lui .
44022025	În timp ce-l legau cu curele , Pavel i-a zis centurionului care stătea acolo : „ Vă este permis să biciuiți un cetățean roman care n-a fost judecat ? “
44022026	Auzind aceasta , centurionul s-a dus la tribun și l-a anunțat , spunându-i : „ Ce vrei să faci ? Omul acesta este roman ! “
44022027	Tribunul s-a dus la el și l-a întrebat : – Spune-mi , ești roman ? – Da , i-a răspuns Pavel .
44022028	Tribunul a zis : – Eu cu o mare sumă de bani am dobândit cetățenia aceasta . Pavel i-a zis : – Eu sunt chiar născut roman .
44022029	Imediat , cei ce urmau să-l interogheze s-au retras de la el , iar tribunul , când a aflat că este cetățean roman , s-a temut , pentru că-l legase .
44022030	În ziua următoare , vrând să știe exact de ce era acuzat de iudei , l-a dezlegat și a poruncit să se adune conducătorii preoților și tot Sinedriul . Apoi l-a adus pe Pavel jos și l-a pus să stea înaintea lor .
44023001	Pavel s-a uitat țintă la cei din Sinedriu și le-a zis : – Bărbați , fraților , eu mi-am trăit viața cu o conștiință curată înaintea lui Dumnezeu până în ziua aceasta .
44023002	Marele preot Ananias le-a poruncit atunci celor ce stăteau lângă el să-l lovească peste gură .
44023003	Atunci Pavel i-a zis : – Te va bate Dumnezeu , perete văruit ! Tu șezi ca să mă judeci după Lege și poruncești să mă lovească , încălcând astfel Legea ? !
44023004	Cei care stăteau lângă el i-au zis : – Îl insulți pe marele preot al lui Dumnezeu ?
44023005	Pavel le-a răspuns : – N-am știut , fraților , că este marele preot ; căci este scris : „ Să nu-l vorbești de rău pe conducătorul poporului tău ! “
44023006	Pavel , știind că o parte dintre ei erau saduchei , iar cealaltă parte erau farisei , a strigat în Sinedriu : – Fraților , eu sunt fariseu , fiu de fariseu și din pricina nădejdii în învierea morților sunt judecat eu !
44023007	Când a spus aceasta , s-a stârnit o neînțelegere între farisei și saduchei , și adunarea s-a dezbinat .
44023008	Căci saducheii zic că nu există nici înviere , nici înger , nici duh , pe când fariseii le recunosc pe toate .
44023009	S-a făcut mult vacarm , iar câțiva cărturari din partida fariseilor s-au ridicat și au început să se certe zicând : „ Nu găsim nimic rău la omul acesta ! Dacă i-a vorbit un duh sau un înger ? ! “
44023010	Fiindcă neînțelegerea a devenit atât de mare , tribunului i-a fost teamă ca nu cumva Pavel să fie rupt în bucăți de ei , așa că le-a poruncit soldaților să se coboare să-l smulgă din mijlocul lor și să-l ducă în fort .
44023011	În noaptea următoare , Domnul a stat lângă Pavel și i-a zis : „ Curaj ! Căci așa cum ai depus mărturie despre Mine în Ierusalim , tot așa trebuie să depui mărturie și în Roma ! “
44023012	Când s-a făcut zi , iudeii au pus la cale un complot și s-au legat cu blestem , zicând că nici nu vor mânca și nici nu vor bea până când nu-l vor omorî pe Pavel .
44023013	Cei ce au pus la cale acest complot erau mai mulți de patruzeci .
44023014	Ei s-au dus la conducătorii preoților și la bătrâni și le-au zis : „ Ne-am legat cu blestem să nu gustăm nimic până când nu-l omorâm pe Pavel .
44023015	Acum deci , voi împreună cu Sinedriul , trimiteți-i vorbă tribunului să-l aducă la voi ca și cum urmează să cercetați mai amănunțit lucrurile privitoare la el . Și înainte să ajungă el , noi suntem gata să-l omorâm . “
44023016	Însă fiul surorii lui Pavel , auzind despre această cursă , s-a dus , a intrat în fort și i-a dat de știre lui Pavel .
44023017	Pavel l-a chemat pe unul dintre centurioni și i-a zis : „ Condu-l pe tânărul acesta la tribun , pentru că are să-i spună ceva ! “
44023018	Centurionul l-a luat , l-a dus la tribun și a zis : „ Prizonierul Pavel m-a chemat și m-a rugat să-l conduc pe acest tânăr la tine , pentru că are să-ți spună ceva . “
44023019	Tribunul l-a luat de mână și l-a dus deoparte , să discute numai între ei , iar apoi l-a întrebat : – Ce ai să-mi spui ?
44023020	El i-a zis : – Iudeii s-au înțeles să-ți ceară mâine să-l duci pe Pavel în Sinedriu , ca și cum urmează să-l interogheze mai amănunțit .
44023021	Tu însă să nu te lași înduplecat . Căci mai mult de patruzeci dintre oamenii lor stau la pândă și s-au legat cu blestem nici să nu mănânce și nici să nu bea , până când nu-l vor omorî ; iar acum sunt gata și așteaptă aprobare de la tine !
44023022	Tribunul l-a lăsat pe tânăr să plece , poruncindu-i : – Să nu spui nimănui că mi-ai descoperit aceste lucruri !
44023023	I-a chemat apoi la el pe doi dintre centurioni și le-a zis : „ Pregătiți două sute de soldați , șaptezeci de călăreți și două sute de sulițași ca să meargă până în Cezareea la ceasul al treilea din noapte
44023024	și asigurați cai și pentru Pavel , ca să-l puneți călare și să-l duceți în siguranță la guvernatorul Felix ! “
44023025	A scris o scrisoare care avea următorul cuprins :
44023026	„ Claudius Lisias , către prea alesul guvernator Felix . Salutare !
44023027	Omul acesta a fost prins de către iudei și era să fie omorât de ei , dar , când am aflat că este cetățean roman , am venit cu soldații și l-am salvat .
44023028	Vrând să aflu și motivul pentru care îl acuzau , l-am dus în Sinedriul lor
44023029	și am găsit că era acuzat pentru niște controverse referitoare la Legea lor , dar nu era nici o acuzație pentru care să merite moartea sau lanțurile .
44023030	Mi s-a dat însă de știre că există un complot împotriva acestui om , așa că l-am trimis imediat la tine , poruncindu-le și acuzatorilor lui să-ți spună ce au împotriva lui . ( Fii sănătos ! ) “
44023031	Așadar , soldații l-au luat pe Pavel , așa cum li se poruncise , și l-au dus în timpul nopții în Antipatris .
44023032	În ziua următoare , soldații i-au lăsat pe călăreți să meargă mai departe cu el , iar ei s-au întors la fort .
44023033	Când au ajuns în Cezareea , călăreții i-au înmânat guvernatorului scrisoarea și i l-au predat pe Pavel .
44023034	Guvernatorul a citit scrisoarea și l-a întrebat din ce provincie este . Aflând că este din Cilicia ,
44023035	a zis : „ Te voi audia când vor veni și acuzatorii tăi ! “ Și a poruncit să fie ținut sub pază în palatul lui Irod .
44024001	După cinci zile , marele preot Ananias s-a coborât împreună cu câțiva dintre bătrâni și cu un anume avocat Tertulus și au adus acuzații împotriva lui Pavel , înaintea guvernatorului .
44024002	Când Pavel a fost chemat , Tertulus a început să-l acuze astfel : „ Datorită ție , noi avem parte de multă pace și prin prevederile tale s-au făcut multe reforme pentru neamul nostru .
44024003	Noi recunoaștem aceasta pretutindeni și oricând , cu deplină mulțumire , prea alesule Felix .
44024004	Dar ca să nu te rețin prea mult , te rog să ne asculți puțin , în bunăvoința ta !
44024005	Am găsit pe omul acesta ca fiind o adevărată molimă ; el stârnește răscoale printre toți iudeii din toată lumea , este conducătorul partidei nazarinenilor
44024006	și a încercat să profaneze chiar și Templul . Noi l-am prins ( și am vrut să-l judecăm după Legea noastră .
44024007	Dar a venit tribunul Lisias și l-a smuls cu mare violență din mâinile noastre ,
44024008	poruncind acuzatorilor lui să vină înaintea ta ) . Dacă-l vei interoga , vei putea afla tu însuți despre toate aceste lucruri de care noi îl acuzăm ! “
44024009	Iudeii s-au alăturat și ei acuzației , afirmând că toate acestea erau întocmai .
44024010	Când guvernatorul i-a făcut semn să vorbească , Pavel i-a răspuns : „ Știind că de mulți ani ești judecătorul acestui neam , sunt încurajat în apărarea mea .
44024011	După cum poți afla și tu , nu sunt mai mult de douăsprezece zile de când m-am suit să mă închin la Ierusalim .
44024012	Și nu m-au găsit nici certându-mă cu cineva în Templu , nici întărâtând mulțimea în sinagogi sau prin cetate .
44024013	Așa că ei nici nu-ți pot dovedi lucrurile de care mă acuză acum .
44024014	Îți mărturisesc însă că eu mă închin Dumnezeului strămoșilor noștri , potrivit cu Calea despre care ei spun că este o « partidă » , și cred toate lucrurile care sunt în acord cu Legea și sunt scrise în Profeți .
44024015	Și am aceeași nădejde în Dumnezeu pe care o au și ei , că va fi o înviere a celor drepți și a celor nedrepți .
44024016	De aceea mă străduiesc să am întotdeauna o conștiință curată înaintea lui Dumnezeu și înaintea oamenilor .
44024017	După o lipsă de mai mulți ani , am venit să fac milostenii neamului meu și să aduc daruri .
44024018	În timp ce făceam aceasta , m-au găsit curățit în Templu , nu cu mulțime , nici cu zarvă .
44024019	Erau și niște iudei din Asia , care ar fi trebuit să fie prezenți înaintea ta și să mă acuze , dacă ar fi avut ceva împotriva mea !
44024020	Sau să spună înșiși aceștia ce nelegiuire au găsit în mine , când am stat înaintea Sinedriului ,
44024021	afară numai de strigătul acesta pe care l-am scos în timp ce stăteam în mijlocul lor : « Cu privire la învierea morților sunt judecat eu astăzi înaintea voastră ! » “
44024022	Atunci Felix , care era bine informat cu privire la Cale , i-a amânat zicând : „ Voi decide în privința voastră , când va veni tribunul Lisias ! “
44024023	A poruncit centurionului să-l țină sub pază pe Pavel , dar să-i lase o oarecare libertate și să nu interzică la nimeni din ai lui să-i slujească .
44024024	După câteva zile , Felix a venit împreună cu soția lui , Drusila , care era iudeică , a trimis după Pavel și l-a ascultat despre credința în Cristos Isus .
44024025	Însă , în timp ce Pavel vorbea despre dreptate , despre înfrânare și despre judecata care vine , Felix s-a îngrozit și a zis : „ Acum du-te ; când voi mai avea timp , te voi chema . “
44024026	În același timp , el spera că Pavel îi va da bani și de aceea trimitea deseori după el și stătea de vorbă cu el .
44024027	Doi ani au trecut astfel , după care , în locul lui Felix , a venit Porcius Festus . Vrând să câștige favoarea iudeilor , Felix l-a lăsat pe Pavel în închisoare .
44025001	La trei zile după ce a sosit în provincie , Festus s-a suit din Cezareea la Ierusalim .
44025002	Conducătorii preoților și fruntașii iudeilor i-au făcut cunoscute acuzațiile împotriva lui Pavel
44025003	și l-au rugat să le facă favoarea de a-l trimite pe Pavel la Ierusalim . Ei puseseră la cale un complot , ca să-l omoare pe drum .
44025004	Festus le-a răspuns că Pavel este păzit în Cezareea și că el însuși urmează să plece acolo cât de curând .
44025005	„ Deci , a spus el , cel mai însemnat dintre voi să se coboare cu mine în Cezareea și , dacă omul acela a făcut ceva rău , să-l acuze . “
44025006	A rămas printre ei nu mai mult de opt sau zece zile , apoi s-a coborât în Cezareea . În ziua următoare s-a așezat pe scaunul de judecată și a poruncit să fie adus Pavel .
44025007	Când a sosit Pavel , iudeii care se coborâseră de la Ierusalim s-au pus în jurul lui și au adus împotriva lui multe și grele acuzații , pe care nu le puteau dovedi .
44025008	Pavel s-a apărat astfel : – N-am păcătuit nici față de Legea iudeilor , nici față de Templu , nici față de Cezar ! “
44025009	Însă Festus , vrând să câștige favoarea iudeilor , l-a întrebat pe Pavel : – Vrei să te sui la Ierusalim și să fii judecat acolo pentru aceste lucruri înaintea mea ?
44025010	Pavel i-a răspuns : – Eu stau înaintea scaunului de judecată al Cezarului , unde trebuie să fiu judecat . Nu le-am făcut nimic rău iudeilor , după cum știi și tu foarte bine !
44025011	Dacă am făcut vreun rău sau dacă am săvârșit ceva vrednic de moarte , nu încerc să scap de ea , dar dacă nu este nimic adevărat din lucrurile de care mă acuză ei , nimeni nu mă poate preda lor ! Fac apel la Cezar !
44025012	Atunci Festus , după ce s-a sfătuit cu consiliul său , a răspuns : – Ai făcut apel la Cezar , la Cezar te vei duce !
44025013	După ce au trecut câteva zile , au venit în Cezareea regele Agrippa și Berenice , ca să-l salute pe Festus .
44025014	Pentru că au stat acolo mai multe zile , Festus i-a relatat regelui cazul lui Pavel , zicându-i : – Este aici un om care a fost lăsat de Felix în închisoare și
44025015	împotriva căruia , când am fost în Ierusalim , conducătorii preoților și bătrânii iudeilor au adus acuzații și au cerut condamnarea lui .
44025016	Le-am răspuns că nu este obiceiul romanilor să predea vreun om înainte ca cel acuzat să fi fost pus față în față cu acuzatorii săi și să se fi putut apăra împotriva acuzației .
44025017	Ei au venit deci aici , iar eu n-am amânat , ci , chiar în ziua următoare , m-am așezat pe scaunul de judecată și am poruncit ca omul să fie adus .
44025018	Însă când acuzatorii s-au ridicat , n-au adus nici o acuzație din relele la care mă așteptam ,
44025019	ci aveau cu el niște dispute cu privire la propria lor religie și la un oarecare Isus , Care a murit și despre Care Pavel susținea că este viu .
44025020	Fiindcă eram nehotărât cu privire la aceste controverse , l-am întrebat pe Pavel dacă vrea să meargă în Ierusalim și să fie judecat acolo pentru aceste lucruri .
44025021	El însă a făcut apel să fie ținut sub pază pentru hotărârea împăratului , așa că am poruncit să fie ținut sub pază până când îl voi trimite la Cezar .
44025022	Agrippa i-a zis lui Festus : – Aș vrea să-l aud și eu pe omul acesta ! Festus i-a răspuns : – Îl vei auzi mâine .
44025023	Așadar , în ziua următoare , Agrippa și Berenice au venit cu mare fast și au intrat în sala de audieri împreună cu tribunii și cu oamenii de seamă ai cetății , iar Festus a poruncit să fie adus Pavel .
44025024	Festus a zis : „ Rege Agrippa și voi , toți cei care sunteți prezenți aici cu noi , îl vedeți aici pe omul cu privire la care toată mulțimea iudeilor a făcut apel la mine , atât în Ierusalim , cât și aici , strigând că nu trebuie să mai trăiască .
44025025	Fiindcă am înțeles că nu a făcut nimic vrednic de moarte și , întrucât el însuși a făcut apel la împărat , am hotărât să-l trimit .
44025026	Dar n-am nimic sigur să-i scriu stăpânului cu privire la acesta și de aceea l-am adus înaintea voastră , și mai ales înaintea ta , rege Agrippa , ca , după ce se va face investigarea , să am ce să scriu .
44025027	Căci mi se pare absurd să trimit un deținut fără să precizez care sunt acuzațiile împotriva lui . “
44026001	Agrippa i-a zis lui Pavel : – Ți se dă voie să vorbești în apărarea ta ! Atunci Pavel a întins mâna și a început să se apere astfel :
44026002	– Rege Agrippa , mă consider fericit că urmează să mă apăr astăzi înaintea ta , cu privire la toate lucrurile de care sunt acuzat de iudei ,
44026003	mai ales pentru că tu ești cunoscător al tuturor obiceiurilor și controverselor iudeilor . De aceea , te rog să mă asculți cu răbdare .
44026004	Toți iudeii cunosc felul în care mi-am trăit viața încă din tinerețe , viață pe care mi-am petrecut-o de la început în mijlocul neamului meu și în Ierusalim .
44026005	Dacă vor să mărturisească , ei mă cunosc de mult timp și știu că am trăit ca fariseu , după cea mai strictă partidă a religiei noastre .
44026006	Iar acum , stau aici ca să fiu judecat din pricina nădejdii în promisiunea pe care a făcut-o Dumnezeu strămoșilor noștri ,
44026007	promisiune pe care cele douăsprezece seminții ale noastre , slujindu-I lui Dumnezeu cu seriozitate zi și noapte , speră să o primească . Pentru această nădejde , rege , sunt acuzat eu de către iudei !
44026008	Ce , vi se pare de necrezut faptul că Dumnezeu învie morții ? !
44026009	Într-adevăr , eu însumi credeam că trebuie să fac multe lucruri împotriva Numelui lui Isus din Nazaret ,
44026010	și așa am și făcut în Ierusalim : cu autoritatea primită de la conducătorii preoților i-am băgat în închisoare pe mulți sfinți , iar când erau condamnați la moarte îmi dădeam și eu votul împotriva lor .
44026011	De asemenea , pedepsindu-i adesea prin toate sinagogile , m-am străduit să-i fac să blasfemieze ; și fiindcă eram deosebit de furios pe ei , i-am persecutat chiar și în cetățile străine !
44026012	Cu acestea în gând , m-am dus în Damasc , având autoritate și putere deplină de la conducătorii preoților .
44026013	Pe la mijlocul zilei , rege , în timp ce eram pe drum , am văzut strălucind împrejurul meu și împrejurul celor ce călătoreau împreună cu mine , o lumină din cer , a cărei strălucire o întrecea pe cea a soarelui .
44026014	Toți am căzut la pământ , iar eu am auzit un glas care-mi zicea în limba aramaică : „ Saul , Saul , de ce Mă persecuți ? Îți este greu să dai cu piciorul într-un țepuș ! “
44026015	Eu am întrebat : „ Cine ești , Doamne ? “ Domnul mi-a răspuns : „ Eu sunt Isus , Cel pe Care tu Îl persecuți !
44026016	Dar ridică-te și stai în picioare ! Căci M-am arătat ție ca să te numesc slujitor și martor atât al lucrurilor în care M-ai văzut pe Mine , cât și al lucrurilor în care Mă voi arăta ție .
44026017	Te-am scos din mijlocul poporului tău și din mijlocul neamurilor la care te trimit ,
44026018	ca să le deschizi ochii să se întoarcă de la întuneric la lumină și de sub autoritatea lui Satan la Dumnezeu și să primească , prin credința în Mine , iertare de păcate și moștenire alături de cei sfințiți . “
44026019	De aceea , rege Agrippa , n-am fost neascultător față de viziunea cerească ,
44026020	ci le-am proclamat mai întâi celor din Damasc , apoi celor din Ierusalim și din întreaga regiune a Iudeii , iar apoi neamurilor că trebuie să se pocăiască și să se întoarcă la Dumnezeu făcând fapte vrednice de pocăință .
44026021	Pentru aceste lucruri m-au prins iudeii în Templu și au încercat să mă omoare !
44026022	Însă până în ziua de azi am primit ajutor de la Dumnezeu și stau aici , depunând mărturie atât înaintea celor mici , cât și înaintea celor mari , fără să spun nimic în afară de ceea ce Profeții și Moise au zis că urmează să se întâmple ,
44026023	și anume că Cristos va trebui să sufere și , prin faptul că va fi primul înviat dintre cei morți , va vesti lumină atât poporului Său , cât și neamurilor .
44026024	În timp ce Pavel se apăra astfel , Festus a zis cu glas tare : – Ți-ai ieșit din minți , Pavel ! Învățătura ta cea multă te face să dai în nebunie !
44026025	Însă Pavel i-a răspuns : – Nu mi-am ieșit din minți , prea alesule Festus , ci cuvintele pe care le rostesc țin de adevăr și de o judecată sănătoasă !
44026026	Pentru că regele știe despre aceste lucruri , eu pot să-i vorbesc deschis , întrucât sunt convins că nu i-a scăpat nimic din acestea , deoarece nu s-au întâmplat într-un colț !
44026027	Crezi tu în Profeți , rege Agrippa ? Știu că tu crezi !
44026028	Însă Agrippa i-a zis lui Pavel : – Curând mai vrei tu să mă convingi să mă fac creștin !
44026029	Pavel i-a răspuns : – Fie curând , fie târziu , mă rog lui Dumnezeu ca nu numai tu , ci toți cei ce mă ascultă astăzi să devină așa cum sunt eu , în afară de lanțurile acestea !
44026030	Regele , guvernatorul , Berenice și toți cei ce ședeau împreună cu ei s-au ridicat
44026031	și , în timp ce plecau , își spuneau unii altora : „ Omul acesta n-a făcut nimic vrednic de moarte sau de lanțuri ! “
44026032	Agrippa i-a zis lui Festus : „ Omul acesta ar fi putut fi eliberat dacă n-ar fi făcut apel la Cezar ! “
44027001	Când s-a hotărât să plecăm pe mare spre Italia , l-au predat atât pe Pavel , cât și pe alți prizonieri unui centurion pe nume Iulius , centurion al regimentului imperial .
44027002	Ne-am îmbarcat pe o corabie din Adramita , care urma să plece spre locurile de prin Asia . Cu noi era și Aristarh , un macedonean din Tesalonic .
44027003	În ziua următoare am debarcat în Sidon . Iulius s-a purtat omenos cu Pavel și i-a dat voie să meargă pe la prietenii săi , ca să primească îngrijire .
44027004	Apoi am plecat de acolo și am navigat la adăpostul insulei Cipru , din cauză că vânturile erau potrivnice .
44027005	Am navigat pe marea deschisă – pe lângă Cilicia și Pamfilia – și am ajuns la Mira , în Licia .
44027006	Acolo , centurionul a găsit o corabie din Alexandria , care pleca în Italia , și ne-a îmbarcat pe ea .
44027007	Timp de mai multe zile am navigat încet și cu greutate . Am ajuns lângă Cnidus și , pentru că vântul nu ne-a lăsat să mergem acolo , am navigat la adăpostul Cretei , trecând pe lângă Salmon .
44027008	După ce am trecut de el cu greu , am ajuns la un loc numit „ Limanuri bune “ , care era aproape de cetatea Lasea .
44027009	Trecuse mult timp și călătoria se făcea de acum periculoasă , pentru că trecuse chiar și perioada postului . Prin urmare , Pavel i-a sfătuit
44027010	astfel : „ Oamenilor , văd că această călătorie este pe cale să se facă cu mare pagubă și cu mare pierdere nu numai pentru încărcătură și corabie , ci și pentru viețile noastre ! “
44027011	Dar centurionul era mai convins de spusele căpitanului și ale proprietarului corăbiei decât de spusele lui Pavel .
44027012	Întrucât portul era nepotrivit pentru a petrece iarna acolo , cei mai mulți au fost de părere să plece de acolo pe mare și să încerce să ajungă la Fenix , un port din Creta , îndreptat spre sud-vest și nord-vest , ca să ierneze acolo .
44027013	Vântul de sud sufla ușor , astfel încât , crezând că-și pot atinge scopul , au pornit de-a lungul coastei Cretei , cât se putea de aproape .
44027014	Curând însă a început să sufle dinspre insulă un vânt năprasnic numit Euraquilo .
44027015	Corabia a fost luată de vânt , fără să se poată împotrivi lui , și astfel ne-am lăsat duși de el .
44027016	Am navigat la adăpostul unei insule mici , numite Cauda , și cu greu am putut să aducem sub control barca de salvare a corăbiei .
44027017	Au ridicat-o la bord și apoi s-au folosit de niște frânghii ca să cuprindă corabia de jur împrejur . De teamă să nu eșueze în bancurile de nisip ale Sirtei , au lăsat jos ancora de furtună și s-au lăsat duși de vânt .
44027018	Fiindcă eram prinși într-o furtună foarte puternică , în ziua următoare au început să arunce încărcătura corăbiei ,
44027019	iar a treia zi au aruncat cu mâinile lor peste bord și echipamentul corăbiei .
44027020	Timp de mai multe zile nu s-au văzut nici soarele , nici stelele , iar furtuna n-a slăbit deloc . Într-un final ni se dusese orice speranță că vom fi salvați .
44027021	După ce a trecut mult timp în care ei nu mai mâncaseră , Pavel s-a ridicat în mijlocul lor și a zis : „ Oamenilor , trebuia să mă ascultați și să nu fi plecat din Creta , ca să fi scăpat de această pagubă și de această pierdere .
44027022	Acum însă vă sfătuiesc să prindeți curaj , pentru că nici unul dintre voi nu-și va pierde viața , ci se va pierde doar corabia .
44027023	Căci noaptea trecută a stat lângă mine un înger al Dumnezeului Căruia Îi aparțin și Căruia mă închin
44027024	și mi-a zis : « Nu te teme , Pavel ! Tu trebuie să stai înaintea Cezarului și iată că Dumnezeu ți i-a dăruit pe toți cei ce navighează împreună cu tine ! »
44027025	De aceea , prindeți curaj , oamenilor , pentru că eu am credință în Dumnezeu că va fi așa cum mi s-a spus !
44027026	Acum însă trebuie să naufragiem pe o insulă oarecare . “
44027027	Cam în a paisprezecea noapte de când eram purtați pe Marea Adriatică , pe la miezul nopții , marinarii au început să bănuiască că se apropie de uscat .
44027028	Au măsurat adâncimea apei și au găsit-o de douăzeci de stânjeni . Au înaintat încă puțin , au măsurat din nou adâncimea apei și au găsit-o de cincisprezece stânjeni .
44027029	De teamă că vom naufragia undeva în locurile stâncoase , au aruncat patru ancore de la pupă și așteptau cu nerăbdare să se facă ziuă .
44027030	Dar fiindcă marinarii încercau să fugă de pe corabie și lăsaseră jos în mare barca de salvare , sub pretextul că urmează să coboare niște ancore de la proră ,
44027031	Pavel le-a zis centurionului și soldaților : „ Dacă aceștia nu rămân în corabie , voi nu puteți fi salvați ! “
44027032	Atunci soldații au tăiat frânghiile bărcii de salvare și au lăsat-o să se ducă .
44027033	Chiar înainte de a se face ziuă , Pavel i-a îndemnat pe toți să mănânce , spunând : „ Astăzi sunt paisprezece zile de când stați în așteptare și , în tot acest timp ați rămas flămânzi și n-ați mâncat nimic .
44027034	De aceea vă îndemn să mâncați ceva , fiindcă lucrul acesta este pentru propria voastră salvare ; căci nici un fir de păr din capul vostru nu se va pierde ! “
44027035	Și spunând acestea , a luat pâine , I-a mulțumit lui Dumnezeu înaintea tuturor , a frânt-o și a început să mănânce .
44027036	Toți au prins curaj și au mâncat și ei câte ceva .
44027037	În corabie eram , în total , două sute șaptezeci și șase de suflete .
44027038	După ce și-au potolit foamea , au ușurat corabia , aruncând grâul în mare .
44027039	Când s-a făcut zi , n-au recunoscut țărmul , dar au observat un golf care avea plajă și s-au hotărât ca , dacă vor putea , să ducă corabia să eșueze acolo .
44027040	Au tăiat legăturile ancorelor și le-au lăsat în mare , dezlegând în același timp frânghiile care țineau cârmele ; apoi au ridicat în vânt vela cea mică și s-au îndreptat spre plajă .
44027041	S-au lovit însă de un banc de nisip și corabia a eșuat ; prora s-a înfipt în nisip , rămânând împotmolită , în timp ce pupa era ruptă în bucăți de izbitura valurilor .
44027042	Planul soldaților era să-i omoare pe prizonieri , ca nu cumva vreunul să scape înotând .
44027043	Dar centurionul , vrând să-l salveze pe Pavel , i-a împiedicat să-și îndeplinească planul . El le-a poruncit celor ce știau să înoate să sară primii peste bord și să ajungă la țărm ,
44027044	iar ceilalți să-i urmeze ținându-se de scânduri sau de bucăți din corabie . Și așa s-a făcut că au ajuns cu toții în siguranță la țărm .
44028001	După ce am fost scăpați din primejdie , am aflat că insula se numea Malta .
44028002	Barbarii ne-au arătat o bunăvoință neobișnuită ; au aprins un foc , din pricină că începuse să cadă ploaia și din pricina frigului , și ne-au primit alături de ei pe toți .
44028003	Pavel a adunat o grămadă de mărăcini și , în timp ce le punea pe foc , a ieșit o viperă din cauza căldurii și i s-a prins de mână .
44028004	Când barbarii au văzut șarpele atârnând de mâna lui , și-au zis unii altora : „ Fără îndoială că omul acesta care a fost salvat din mare este un criminal , căci Dreptatea nu-l lasă să trăiască ! “
44028005	Pavel însă a scuturat șarpele în foc , fără să sufere nici un rău .
44028006	Ei se așteptau să se umfle sau să cadă deodată mort . Dar , după ce au așteptat mult și au văzut că nu i se întâmplă nimic neobișnuit , și-au schimbat părerea și au zis că este un zeu .
44028007	Aproape de locul acela se aflau niște ogoare ale fruntașului insulei , pe care-l chema Publius . El ne-a primit și ne-a găzduit cu ospitalitate timp de trei zile .
44028008	Tatăl lui Publius zăcea atunci în pat , suferind de friguri și dizenterie . Pavel s-a dus la el , s-a rugat punându-și mâinile peste el și l-a vindecat .
44028009	După ce s-a întâmplat aceasta , ceilalți de pe insulă care aveau boli , au venit și ei și au fost vindecați .
44028010	Ei ne-au cinstit în multe feluri , iar când am fost gata de plecare ne-au pus la dispoziție lucrurile de care aveam nevoie .
44028011	După trei luni , am plecat pe mare cu o corabie din Alexandria care iernase pe insulă și care avea emblema Dioscurilor .
44028012	Am debarcat în Siracuza , unde am rămas timp de trei zile ,
44028013	iar de acolo am plecat mai departe și am sosit în Regium . După o zi a început să bată un vânt dinspre sud , iar în ziua următoare am ajuns în Puteoli ,
44028014	unde am găsit frați și am fost rugați să rămânem cu ei șapte zile . Și așa am ajuns în Roma .
44028015	Când frații de acolo au auzit despre noi , au venit în întâmpinarea noastră până la Forumul lui Apius și până la „ Trei taverne “ . Văzându-i , Pavel I-a mulțumit lui Dumnezeu și a fost încurajat .
44028016	Când am intrat în Roma ( , centurionul i-a predat pe prizonieri căpitanului gărzilor , iar ) lui Pavel i s-a dat voie să locuiască singur , sub paza unui soldat .
44028017	După trei zile , Pavel i-a chemat la el pe fruntașii iudeilor , iar când aceștia s-au adunat le-a zis : – Bărbați , fraților , deși n-am făcut nimic împotriva poporului nostru sau împotriva obiceiurilor strămoșilor noștri , totuși am fost luat prizonier în Ierusalim și dat în mâinile romanilor .
44028018	Aceștia , după ce m-au interogat , voiau să mă elibereze , fiindcă nu era în mine nici o vină pentru care să merit moartea .
44028019	Dar , pentru că iudeii s-au împotrivit , am fost constrâns să fac apel la Cezar , deși nu aveam de adus nici o acuzație împotriva neamului meu .
44028020	Din acest motiv v-am chemat să vă văd și să vă vorbesc ; căci din pricina nădejdii lui Israel port eu acest lanț !
44028021	Ei i-au răspuns : – Noi n-am primit din Iudeea nici o scrisoare cu privire la tine și nici unul dintre frații care au venit aici n-a anunțat sau n-a vorbit ceva rău despre tine .
44028022	Dar am dori să auzim de la tine lucrurile pe care le gândești , căci , într-adevăr , ne este cunoscut faptul că pretutindeni se vorbește împotriva acestei partide .
44028023	Așadar , ei i-au stabilit lui Pavel o zi . Au venit mulți în locul unde era găzduit , iar el , de dimineață până seara , le-a explicat lucrurile , depunând mărturie cu privire la Împărăția lui Dumnezeu și încercând să-i convingă cu privire la Isus , atât din Legea lui Moise , cât și din Profeți .
44028024	Unii erau convinși de cele spuse de el , dar alții erau necredincioși .
44028025	Fiindcă ei plecau acasă în neînțelegere unii cu alții , Pavel le-a mai zis doar cuvintele acestea : „ Bine a vorbit Duhul Sfânt , prin profetul Isaia , strămoșilor noștri ,
44028026	când a zis : « Du-te la cei din poporul acesta și spune-le : Veți asculta întruna , dar nu veți înțelege și veți privi mereu , dar nu veți pricepe !
44028027	Căci inima celor din acest popor s-a împietrit ! Urechile lor aud greu și ochii li s-au închis , ca nu cumva să vadă cu ochii , să audă cu urechile , să înțeleagă cu inima , să se întoarcă la Mine și să-i vindec ! »
44028028	Să știți deci că mântuirea aceasta a lui Dumnezeu a fost trimisă neamurilor , și ele o vor asculta ! “
44028029	( Când Pavel a zis aceste cuvinte , iudeii au plecat , având o mare dispută între ei . )
44028030	Pavel a rămas acolo doi ani întregi , într-un loc pe care și-l închiriase . Și-i primea pe toți cei ce veneau la el ,
44028031	predicând Împărăția lui Dumnezeu și dând învățătură despre Domnul Isus Cristos , cu toată îndrăzneala și fără nici o piedică .
45001001	Pavel , rob al lui Cristos Isus , chemat să fie apostol , pus deoparte pentru Evanghelia lui Dumnezeu ,
45001002	pe care El o promisese mai dinainte prin profeții Săi în Sfintele Scripturi
45001003	și care se referă la Fiul Său – născut din sămânța lui David , în ce privește trupul ,
45001004	iar în ce privește Duhul sfințeniei , dovedit cu putere că este Fiul lui Dumnezeu , prin învierea dintre cei morți – adică la Isus Cristos , Domnul nostru ,
45001005	prin Care am primit harul și apostolatul , ca să aducem , de dragul Numelui Său , la ascultarea credinței pe toate neamurile ,
45001006	între care sunteți și voi , cei chemați să fiți ai lui Isus Cristos .
45001007	Deci , tuturor celor care sunt preaiubiți ai lui Dumnezeu în Roma , chemați să fie sfinți : har și pace de la Dumnezeu , Tatăl nostru , și de la Domnul Isus Cristos !
45001008	Mai întâi , Îi mulțumesc Dumnezeului meu , prin Isus Cristos , pentru voi toți , întrucât credința voastră este vestită în întreaga lume .
45001009	Căci Dumnezeu , Căruia Îi slujesc în duhul meu , în Evanghelia Fiului Său , îmi este martor că îmi aduc aminte neîncetat de voi ,
45001010	cerând întotdeauna în rugăciunile mele ca , cel puțin acum , prin voia lui Dumnezeu , să reușesc să vin la voi .
45001011	Căci tânjesc să vă văd , ca să vă fac parte de vreun dar duhovnicesc spre întărirea voastră ,
45001012	pentru ca atât voi , cât și eu , să fim încurajați în același timp – voi prin credința mea , iar eu prin a voastră .
45001013	Nu vreau să nu știți , fraților , că de multe ori mi-am propus să vin la voi , ca să am și printre voi vreun rod , tot așa cum am și printre celelalte neamuri , dar până acum am fost împiedicat .
45001014	Eu sunt dator atât grecilor , cât și barbarilor , atât celor înțelepți , cât și celor neștiutori ,
45001015	astfel că , în ce mă privește pe mine , sunt dornic să vă predic Evanghelia și vouă , celor din Roma .
45001016	Căci mie nu mi-e rușine de Evanghelie , fiindcă ea este puterea lui Dumnezeu pentru mântuirea fiecăruia care crede – întâi a iudeului , apoi a grecului – ,
45001017	deoarece în ea este descoperită o dreptate oferită de Dumnezeu , care vine din credință și care duce la credință , așa cum este scris : „ Cel drept va trăi prin credință . “
45001018	Căci mânia lui Dumnezeu se descoperă din cer împotriva oricărei lipse de evlavie și împotriva oricărei nedreptăți a oamenilor , care înăbușă adevărul în nedreptate .
45001019	Fiindcă ce se poate cunoaște despre Dumnezeu le este descoperit în ei , căci Dumnezeu le-a arătat .
45001020	De la crearea lumii , însușirile Lui invizibile – puterea Lui veșnică și dumnezeirea Lui – au fost percepute clar , fiind înțelese din ceea ce a fost creat , pentru ca ei să fie fără scuză ,
45001021	fiindcă , deși L-au cunoscut pe Dumnezeu , ei nu L-au slăvit ca Dumnezeu și nici nu I-au mulțumit , și astfel gândirea lor a devenit fără folos , iar mintea lor nesăbuită s-a întunecat .
45001022	Pretinzând că sunt înțelepți , au înnebunit
45001023	și au schimbat slava Dumnezeului nemuritor într-o imagine făcută după asemănarea omului muritor , a păsărilor , a patrupedelor și a animalelor care se târăsc .
45001024	De aceea , Dumnezeu i-a lăsat pradă necurăției , ca să urmeze poftele inimilor lor , dezonorându-și astfel trupurile între ei .
45001025	Ei au schimbat adevărul lui Dumnezeu într-o minciună și s-au închinat și au slujit creației în locul Creatorului , Care este binecuvântat în veci . Amin !
45001026	Din pricina aceasta , Dumnezeu i-a lăsat pradă viciilor rușinoase , căci femeile lor au schimbat relațiile intime naturale cu unele care sunt contrare naturii ;
45001027	tot astfel și bărbații , au părăsit relațiile intime naturale cu femeile și s-au aprins de poftă unii pentru alții , săvârșind lucruri scârboase unii cu alții și primind astfel în ei înșiși răsplata pe care o meritau pentru rătăcirea lor .
45001028	Și fiindcă n-au încuviințat să-L aibă pe Dumnezeu în cunoașterea lor , Dumnezeu i-a lăsat pradă minții lor corupte , ca să facă lucruri ce nu se cuvin .
45001029	Sunt plini de orice fel de nedreptate , de nelegiuire , de lăcomie , de răutate ; sunt plini de invidie , ucidere , ceartă , înșelătorie , sunt dușmănoși , șoptitori ,
45001030	bârfitori , Îl urăsc pe Dumnezeu , sunt obraznici , aroganți , lăudăroși , născocitori de rele , neascultători de părinți ,
45001031	necugetați , nu-și țin promisiunile , sunt fără afecțiune , nemiloși .
45001032	Și , deși cunosc hotărârea lui Dumnezeu , potrivit căreia cei ce înfăptuiesc astfel de lucruri sunt vrednici de moarte , ei nu numai că le fac , ci îi și încuviințează pe cei ce le înfăptuiesc .
45002001	De aceea , tu , omule , care-i judeci pe alții , n-ai nici o scuză , căci prin faptul că-l judeci pe altul te condamni pe tine însuți , pentru că tu , care-l judeci , înfăptuiești aceleași lucruri !
45002002	Știm că judecata lui Dumnezeu față de cei ce înfăptuiesc astfel de lucruri este bazată pe adevăr .
45002003	Și crezi tu , omule , care-i judeci pe cei ce înfăptuiesc astfel de lucruri , dar pe care le faci și tu , că vei scăpa de judecata lui Dumnezeu ?
45002004	Sau disprețuiești bogățiile bunătății , îngăduinței și îndelungii Lui răbdări și nu-ți dai seama că bunătatea lui Dumnezeu te îndeamnă la pocăință ?
45002005	Dar , din cauza încăpățânării tale și a inimii tale care nu vrea să se pocăiască , îți aduni o comoară de mânie în ziua mâniei și a arătării dreptei judecăți a lui Dumnezeu ,
45002006	Care „ va răsplăti fiecăruia după faptele lui “ :
45002007	celor ce , prin perseverența în fapte bune , urmăresc glorie , onoare și nemurire , le va da viață veșnică ;
45002008	dar celor ce , din ambiție egoistă , resping adevărul și ascultă de nedreptate , le va da urgie și mânie .
45002009	Va fi necaz și strâmtorare peste orice suflet omenesc care săvârșește răul , – întâi peste iudeu și apoi peste grec – ,
45002010	dar va fi glorie , onoare și pace peste oricine înfăptuiește binele , – întâi peste iudeu și apoi peste grec – ,
45002011	căci înaintea lui Dumnezeu nu este părtinire .
45002012	Cei ce au păcătuit fără Lege vor pieri fără Lege , iar cei ce au păcătuit sub Lege vor fi judecați pe baza Legii .
45002013	Căci nu cei ce aud Legea sunt socotiți drepți înaintea lui Dumnezeu , ci cei ce înfăptuiesc Legea sunt cei ce vor fi îndreptățiți .
45002014	Când neamurile , – care nu au Legea – , fac din fire lucrurile Legii , prin aceasta , ele , care nu au Legea , își sunt singure lege .
45002015	Ele arată astfel că lucrarea Legii este scrisă în inimile lor . De asemenea , și conștiința lor arată că acest lucru este adevărat , întrucât gândurile lor fie se acuză , fie se scuză între ele .
45002016	Acest lucru se va vedea în ziua în care , potrivit Evangheliei mele , Dumnezeu , prin Isus Cristos , va judeca lucrurile ascunse ale oamenilor .
45002017	Dar dacă tu , care te numești iudeu și îți pui încrederea în Lege , care te lauzi cu Dumnezeu ,
45002018	cunoști voia Lui și îți dai seama de ceea ce este bine pentru că ești instruit în Lege ,
45002019	care ești convins că ești călăuză pentru orbi , lumină pentru cei din întuneric ,
45002020	sfătuitor al celor fără minte , învățător al celor neștiutori , pentru că tu ai în Lege trăsăturile esențiale ale cunoștinței și adevărului ,
45002021	tu deci care înveți pe altul , pe tine însuți nu te înveți ? Tu , care predici să nu furi , furi ?
45002022	Tu , care interzici adulterul , comiți adulter ? Ție , căruia ți-e scârbă de idoli , le jefuiești templele ?
45002023	Tu , care te lauzi cu Legea , Îl dezonorezi pe Dumnezeu prin neascultarea de Lege ?
45002024	Căci , așa cum este scris : „ Numele lui Dumnezeu este blasfemiat printre neamuri din cauza voastră . “
45002025	Dacă asculți de Lege , circumcizia ta este de folos , dar , dacă nu asculți de Lege , circumcizia ta a devenit necircumcizie .
45002026	Deci , dacă cel necircumcis păzește cerințele Legii , nu va fi considerată oare necircumcizia lui drept circumcizie ?
45002027	Așadar , cel care , fizic , este necircumcis , însă ascultă de Lege , te va condamna pe tine , care ai codul scris și circumcizia , dar nu asculți de Lege .
45002028	Iudeu nu este cel care este iudeu în exterior și circumcizie adevărată nu este cea evidentă în carne ,
45002029	ci , mai degrabă , iudeu este cel care este iudeu înăuntru , iar circumcizie este cea a inimii , în duh , nu în literă . Un astfel de om își primește lauda nu de la oameni , ci de la Dumnezeu .
45003001	Care este atunci avantajul iudeului sau care este avantajul circumciziei ?
45003002	Acesta e mare în toate privințele ! Mai întâi , pentru că lor le-au fost încredințate rostirile lui Dumnezeu .
45003003	Și ce dacă unii n-au fost credincioși ? Va anula oare necredincioșia lor credincioșia lui Dumnezeu ?
45003004	În nici un caz ! Dimpotrivă , Dumnezeu să fie găsit adevărat și fiecare om să fie găsit mincinos , după cum este scris : „ Așa încât Tu să poți fi găsit drept în cuvintele Tale și să fii biruitor când vei fi judecat . “
45003005	Dar dacă nedreptatea noastră pune în lumină dreptatea lui Dumnezeu , ce vom zice ? Nu cumva este nedrept Dumnezeu când aduce urgia ? Vorbesc în felul oamenilor .
45003006	În nici un caz ! Atunci cum va judeca Dumnezeu lumea ?
45003007	Iar dacă adevărul lui Dumnezeu abundă spre slava Lui , din cauza minciunii mele , atunci de ce sunt condamnat ca păcătos ?
45003008	Și de ce să nu zicem , așa cum ne defăimează unii , zicând despre noi că spunem : „ Să facem răul , ca să vină binele ! “ ? Condamnarea lor este dreaptă !
45003009	Ce urmează atunci ? Suntem noi mai buni decât ei ? Nicidecum ; căci i-am acuzat mai înainte pe toți – atât pe iudei , cât și pe greci – că sunt sub păcat ,
45003010	după cum este scris : „ Nu există nici un om drept , nici unul măcar !
45003011	Nu există nici unul care să aibă pricepere ! Nu există nici unul care să-L caute pe Dumnezeu !
45003012	Toți s-au rătăcit , cu toții au devenit buni de nimic ! Nu mai există nici unul care să facă binele , nici unul măcar !
45003013	Gâtlejul le este un mormânt deschis ; cu limbile lor ei înșală , sub buzele lor este venin de viperă ,
45003014	gura le este plină de blestem și amărăciune ,
45003015	picioarele lor se grăbesc să verse sânge ,
45003016	iar pe căile lor se află prăpădul și nenorocirea .
45003017	Ei nu cunosc calea păcii .
45003018	Nu este frică de Dumnezeu înaintea ochilor lor ! “
45003019	Știm că tot ce spune Legea , le spune celor ce sunt sub Lege , pentru ca orice gură să fie închisă și întreaga lume să fie găsită răspunzătoare înaintea lui Dumnezeu .
45003020	Căci „ nici o ființă nu va fi îndreptățită înaintea Lui “ prin faptele Legii , deoarece prin Lege vine cunoașterea păcatului .
45003021	Dar acum , independent de Lege , a fost arătată o dreptate oferită de Dumnezeu , despre care depun mărturie Legea și Profeții ,
45003022	și anume dreptatea oferită de Dumnezeu prin credința în Isus Cristos , pentru toți cei ce cred . Nu este nici o deosebire .
45003023	Căci toți au păcătuit și sunt lipsiți de slava lui Dumnezeu .
45003024	Ei sunt îndreptățiți fără plată , prin harul Lui , prin răscumpărarea care este în Cristos Isus ,
45003025	pe Care Dumnezeu L-a rânduit să fie , prin credința în sângele Lui , o jertfă de ispășire , ca dovadă a dreptății Sale , căci trecuse cu vederea păcatele săvârșite în trecut ,
45003026	în vremea îngăduinței lui Dumnezeu , pentru ca , în vremea de acum , să-Și dovedească dreptatea , în așa fel încât El să fie drept și să-l îndreptățească totodată pe cel ce are credință în Isus .
45003027	Și atunci , unde este lauda ? Este exclusă ! Prin ce lege ? A faptelor ? Nu , ci prin legea credinței .
45003028	Căci noi credem că un om este îndreptățit prin credință , fără faptele Legii .
45003029	Sau Dumnezeu este doar al iudeilor ? Nu este și al neamurilor ? Da , este și al neamurilor ,
45003030	întrucât Dumnezeu este Unul , și El este Cel Care-i va îndreptăți , prin credință , pe cei circumciși și , tot prin credință , și pe cei necircumciși .
45003031	Atunci anulăm noi oare Legea prin credință ? În nici un caz , ci , mai degrabă , noi întărim Legea .
45004001	Și atunci , ce vom spune că a câștigat strămoșul nostru Avraam ?
45004002	Pentru că , dacă Avraam a fost îndreptățit prin fapte , atunci are motive de laudă , însă nu înaintea lui Dumnezeu !
45004003	Căci ce spune Scriptura ? „ Avraam L-a crezut pe Dumnezeu , și acest lucru i s-a socotit dreptate . “
45004004	Plata unui om care lucrează nu este considerată ca un dar , ci ca un lucru care îi este datorat ,
45004005	însă celui care nu lucrează , ci se încrede în Cel Care-l îndreptățește pe cel neevlavios , credința îi este socotită dreptate .
45004006	Tot așa spune și David când vorbește despre fericirea omului pe care Dumnezeu îl socotește drept fără fapte :
45004007	„ Ferice de cei ale căror nelegiuiri sunt iertate și ale căror păcate sunt acoperite !
45004008	Ferice de omul căruia Domnul nu-i ține în seamă vina ! “
45004009	Așadar , această fericire este doar pentru cei circumciși sau și pentru cei necircumciși ? Căci zicem : „ Lui Avraam credința i-a fost socotită dreptate . “
45004010	Dar în ce împrejurări i-a fost socotită : când era circumcis sau când era necircumcis ? Nu când era circumcis , ci când era necircumcis .
45004011	Apoi a primit semnul circumciziei ca un sigiliu al dreptății pe care o primise prin credință , pe când era necircumcis , astfel încât el să poată fi atât tatăl tuturor celor ce cred fără să fie circumciși , pentru ca să li se socotească și lor dreptatea aceasta ,
45004012	cât și tatăl celor circumciși care nu doar că sunt circumciși , dar urmează și exemplul credinței pe care a avut-o strămoșul nostru Avraam înainte de a fi circumcis .
45004013	Avraam sau sămânța lui au primit promisiunea că vor moșteni lumea nu prin Lege , ci prin dreptatea care vine prin credință .
45004014	Căci dacă moștenitori ar fi cei ce sunt sub Lege , atunci credința n-ar mai însemna nimic , iar promisiunea ar fi fără valoare ,
45004015	întrucât Legea aduce mânie . Unde nu există Lege , nu există nici abatere .
45004016	De aceea este prin credință : ca să poată fi prin har , așa încât promisiunea să fie valabilă pentru toți urmașii , nu doar pentru cei ce sunt sub Lege , ci și pentru cei ce au credința lui Avraam , care este tatăl nostru , al tuturor ,
45004017	așa cum este scris : „ Te-am făcut tatăl multor neamuri . “ El este tatăl nostru înaintea lui Dumnezeu în Care a crezut , Care învie morții și Care cheamă lucrurile care nu sunt , ca și cum ar fi .
45004018	Nădăjduind împotriva oricărei nădejdi , el a crezut că va deveni tatăl multor neamuri , potrivit cu ceea ce i-a fost spus : „ Atât de numeroși vor fi urmașii tăi ! “
45004019	Și el n-a slăbit în credință când a observat că trupul său era aproape de moarte – avea aproape o sută de ani – și că pântecele Sarei era mort .
45004020	El n-a pus la îndoială promisiunea lui Dumnezeu , ci a fost întărit prin credință , slăvindu-L pe Dumnezeu
45004021	și fiind sigur că Dumnezeu poate să facă ceea ce a promis .
45004022	De aceea credința i-a fost socotită dreptate .
45004023	Acum , „ i-a fost socotită “ n-a fost scris doar pentru el ,
45004024	ci și pentru noi , cărora urmează să ne fie socotită , nouă , care credem în Cel Ce L-a înviat dintre cei morți pe Isus , Domnul nostru ,
45004025	Care a fost dat pentru păcatele noastre și Care a fost înviat pentru îndreptățirea noastră .
45005001	De aceea , fiindcă am fost îndreptățiți prin credință , avem pace cu Dumnezeu prin Domnul nostru Isus Cristos ,
45005002	prin Care am intrat , prin credință , în acest har , în care stăm ; și ne lăudăm în nădejdea slavei lui Dumnezeu .
45005003	Dar nu numai atât , ci ne bucurăm și în necazuri , știind că necazul produce răbdare ,
45005004	răbdarea produce caracter matur , caracterul matur produce nădejde ,
45005005	iar nădejdea aceasta nu ne dezamăgește , întrucât dragostea lui Dumnezeu a fost turnată în inimile noastre prin Duhul Sfânt Care ne-a fost dat ,
45005006	pentru că , în timp ce noi eram neputincioși , Cristos a murit , la timpul potrivit , pentru cei neevlavioși .
45005007	Foarte rar va muri cineva pentru un om drept , deși pentru un om bun poate că cineva ar îndrăzni să moară .
45005008	Însă Dumnezeu Și-a dovedit dragostea față de noi prin faptul că , în timp ce noi eram păcătoși , Cristos a murit pentru noi .
45005009	Deci , cu atât mai mult acum , când am fost îndreptățiți prin sângele Lui , vom fi mântuiți prin El de mânia lui Dumnezeu .
45005010	Căci dacă , în timp ce eram dușmani , am fost împăcați cu Dumnezeu prin moartea Fiului Său , cu atât mai mult acum , fiind împăcați cu El , vom fi mântuiți prin viața Lui .
45005011	Și nu doar atât , dar ne și lăudăm în Dumnezeu prin Domnul nostru Isus Cristos , prin Care am primit împăcarea .
45005012	De aceea , așa cum păcatul a intrat în lume printr-un singur om , iar prin păcat a intrat moartea , și astfel moartea a trecut la toți oamenii , prin aceasta toți au păcătuit .
45005013	Căci , înainte de Lege , era păcat în lume , însă unde nu este Lege nu se ține o socoteală a păcatelor .
45005014	Totuși , moartea a domnit de la Adam până la Moise , chiar și peste cei care n-au păcătuit printr-o încălcare a poruncii , cum a făcut Adam , care este un arhetip al Celui Ce urma să vină .
45005015	Însă cu darul nu este ca și cu greșeala . Căci dacă cei mulți au murit prin greșeala unuia singur , cu mult mai mult harul lui Dumnezeu și darul făcut în harul unui Singur Om , Isus Cristos , s-au dat din belșug celor mulți .
45005016	Iar darul nu a venit ca printr-acel unul singur care a păcătuit . Fiindcă judecata venită printr-unul singur a adus condamnarea , însă darul , care a urmat după multe păcate , a adus achitarea .
45005017	Căci dacă prin greșeala unuia singur moartea a domnit prin acel unul , cu atât mai mult vor domni în viață cei ce primesc belșugul harului și darul dreptății prin Acel Unul Singur , Isus Cristos .
45005018	Deci , așa cum printr-o singură greșeală a venit o condamnare pentru toți oamenii , tot astfel , printr-un singur act drept a venit o îndreptățire pentru toți oamenii , care duce la viață .
45005019	Căci așa cum , prin neascultarea unui singur om , cei mulți au fost făcuți păcătoși , tot astfel , prin ascultarea Unuia Singur , cei mulți vor fi făcuți drepți .
45005020	Legea a venit pentru ca să se înmulțească greșeala ; însă , acolo unde s-a înmulțit păcatul , harul a fost mai din belșug ,
45005021	pentru ca , așa cum păcatul a domnit prin moarte , tot astfel să domnească și harul lui Dumnezeu prin dreptate , ducând la viața veșnică prin Isus Cristos , Domnul nostru .
45006001	Ce vom spune atunci ? Să continuăm să păcătuim ca să se înmulțească harul ?
45006002	În nici un caz ! Cum se poate ca noi , care am murit față de păcat , să continuăm să trăim în el ? !
45006003	Sau oare nu știți că toți cei care ați fost botezați în Cristos Isus ați fost botezați în moartea Lui ?
45006004	Noi deci am fost îngropați împreună cu El prin botezul în moarte , pentru ca , așa cum Cristos a fost înviat din morți prin slava Tatălui , la fel să putem și noi să umblăm în noutatea vieții .
45006005	Căci dacă am devenit uniți cu El printr-o moarte asemănătoare cu a Lui , vom fi uniți cu El și printr-o înviere asemănătoare cu a Lui .
45006006	Noi știm că omul nostru cel vechi a fost răstignit împreună cu El , pentru ca trupul păcatului să fie lăsat fără putere , în așa fel încât să nu mai fim sclavi ai păcatului ;
45006007	căci , cine a murit cu adevărat , a fost eliberat de păcat .
45006008	Iar dacă am murit împreună cu Cristos , credem că vom și trăi împreună cu El .
45006009	Știm că Cristos , fiind înviat din morți , nu mai moare , moartea nu mai domnește asupra Lui .
45006010	Căci prin moartea de care a murit , a murit față de păcat o dată pentru totdeauna , iar viața pe care o trăiește , o trăiește pentru Dumnezeu .
45006011	La fel și voi , considerați-vă morți față de păcat și vii pentru Dumnezeu , în Cristos Isus !
45006012	Deci păcatul să nu mai domnească în trupurile voastre muritoare , așa încât să ascultați de poftele lui !
45006013	Să nu mai oferiți mădularele voastre păcatului , ca unelte ale nedreptății , ci oferiți-vă pe voi înșivă lui Dumnezeu , ca unii care ați fost aduși de la moarte la viață și oferiți-vă mădularele voastre lui Dumnezeu , ca unelte ale dreptății ,
45006014	pentru ca păcatul să nu mai domnească asupra voastră , întrucât voi nu sunteți sub Lege , ci sub har !
45006015	Și atunci ? Să păcătuim , pentru că nu suntem sub Lege , ci sub har ? În nici un caz !
45006016	Nu știți că atunci când vă oferiți pe voi înșivă ca sclavi ca să ascultați de cineva , sunteți sclavii celui de care ascultați : fie ai păcatului , care duce la moarte , fie ai ascultării , care duce la dreptate ?
45006017	Dar mulțumiri fie aduse lui Dumnezeu , pentru că , deși erați sclavi ai păcatului , ați ascultat din inimă de modelul de învățătură căruia i-ați fost încredințați ,
45006018	ați fost eliberați de păcat și ați devenit sclavi ai dreptății !
45006019	Vorbesc în felul oamenilor , din cauza neputinței firii voastre . Așa cum v-ați dat mădularele să fie sclave ale necurăției și fărădelegii , în vederea fărădelegii , tot așa acum , dați-vă mădularele ca sclave ale dreptății , în vederea sfințirii .
45006020	Căci atunci când erați sclavi ai păcatului erați liberi în ce privește dreptatea .
45006021	Și ce roade aduceați atunci ? Roade de care acum vă este rușine , pentru că sfârșitul acestor lucruri este moartea !
45006022	Însă acum , fiind eliberați de păcat și devenind sclavi ai lui Dumnezeu , aveți ca rod sfințirea , iar ca sfârșit viața veșnică .
45006023	Fiindcă plata păcatului este moartea , dar darul lui Dumnezeu este viața veșnică în Cristos Isus , Domnul nostru .
45007001	Oare nu știți , fraților , – căci eu le vorbesc unora care cunosc Legea – , că Legea domnește peste un om atâta timp cât trăiește el ?
45007002	O femeie măritată este legată prin Lege de soțul ei , atâta timp cât acesta trăiește , însă dacă soțul ei moare , ea este dezlegată de Lege în ce privește legătura cu soțul ei .
45007003	Deci , dacă ea trăiește cu un alt bărbat câtă vreme soțul ei este în viață , se va numi adulterină , însă dacă soțul ei moare , ea este liberă față de Lege și nu se va numi adulterină dacă se mărită cu un alt bărbat .
45007004	Tot astfel și voi , frații mei , ați murit față de Lege , prin trupul lui Cristos , ca să fiți ai Altuia , ai Celui Ce a fost înviat din morți , ca să aducem rod pentru Dumnezeu .
45007005	Căci , în timp ce trăiam potrivit firii , patimile păcatelor stârnite de Lege erau la lucru în mădularele noastre , aducând roade pentru moarte .
45007006	Dar acum am fost eliberați de Lege , murind față de ceea ce ne ținea captivi , astfel încât să putem sluji în noutatea Duhului , și nu după vechea literă .
45007007	Ce vom spune atunci ? Este Legea păcat ? În nici un caz ! Totuși eu n-aș fi cunoscut păcatul decât prin Lege , pentru că n-aș fi știut ce înseamnă să poftești , dacă Legea nu mi-ar fi spus : „ Să nu poftești ! “
45007008	Dar păcatul , prinzând un prilej prin poruncă , a produs în mine tot felul de pofte , pentru că , fără Lege , păcatul este mort .
45007009	Odinioară , fără Lege , eram viu , însă , când a venit porunca , păcatul a prins viață ,
45007010	iar eu am murit . Astfel , porunca , cea care era pentru viață , s-a dovedit a fi una care mi-a adus moartea .
45007011	Căci păcatul , prinzând prilejul prin poruncă , m-a înșelat și , prin ea , m-a omorât .
45007012	Prin urmare , Legea , într-adevăr , este sfântă , iar porunca este sfântă , dreaptă și bună .
45007013	Atunci ceea ce este bun mi-a adus moarte ? În nici un caz , ci păcatul a lucrat moartea în mine prin ceea ce este bun , pentru ca el să poată fi arătat ca păcat și , prin poruncă , să devină păcătos peste măsură .
45007014	Noi știm că Legea este duhovnicească , însă eu sunt firesc , vândut ca sclav păcatului .
45007015	Căci nu înțeleg ceea ce fac , întrucât nu fac ceea ce vreau , ci fac ceea ce urăsc !
45007016	Acum , dacă eu fac ceea ce nu vreau , sunt de acord că Legea este bună .
45007017	Prin urmare , nu mai sunt eu cel ce face lucrul acesta , ci păcatul care locuiește în mine .
45007018	Eu știu că nimic bun nu locuiește în mine , adică în firea mea , întrucât vreau să fac ceea ce este bine , dar nu pot !
45007019	Căci nu fac binele pe care-l vreau , ci răul pe care nu vreau să-l fac !
45007020	Dacă eu fac ceea ce nu vreau , atunci nu eu sunt cel care fac , ci păcatul care locuiește în mine .
45007021	Astfel , eu găsesc această lege : când vreau să fac binele , răul este prezent .
45007022	Fiindcă , în omul lăuntric mă bucur de Legea lui Dumnezeu ,
45007023	dar în mădularele mele văd o altă lege , care este împotriva legii din mintea mea , făcându-mă prizonier al legii păcatului , care este în mădularele mele .
45007024	Ce om nenorocit sunt ! Cine mă va elibera din acest trup de moarte ? !
45007025	Dar mulțumiri fie aduse lui Dumnezeu , prin Isus Cristos , Domnul nostru ! Astfel , cu mintea mea sunt sclav al Legii lui Dumnezeu , dar cu firea mea sunt sclav al legii păcatului .
45008001	Așadar , acum nu mai este nici o condamnare pentru cei ce sunt în Cristos Isus ( care nu trăiesc potrivit cu firea , ci potrivit cu Duhul ) .
45008002	Căci legea Duhului vieții în Cristos Isus te-a eliberat de legea păcatului și a morții .
45008003	Fiindcă ceea ce era cu neputință pentru Lege , întrucât era făcută neputincioasă de fire , Dumnezeu a înfăptuit trimițând , din pricina păcatului , pe propriul Său Fiu , în asemănarea firii păcătoase , și condamnând astfel păcatul în fire ,
45008004	pentru ca cerința dreaptă a Legii să fie împlinită în noi , care nu trăim potrivit cu firea , ci potrivit cu Duhul .
45008005	Într-adevăr , cei ce trăiesc potrivit cu firea se gândesc la lucrurile firii , însă cei ce trăiesc potrivit cu Duhul se gândesc la lucrurile Duhului .
45008006	Căci preocuparea pentru fire este moarte , însă preocuparea pentru lucrurile Duhului este viață și pace .
45008007	Și aceasta , deoarece preocuparea pentru fire este dușmănie față de Dumnezeu , căci ea nu se supune Legii lui Dumnezeu și nici nu poate s-o facă .
45008008	Deci cei ce sunt în fire nu-I pot fi plăcuți lui Dumnezeu .
45008009	Voi însă nu mai sunteți în fire , ci în Duhul , dacă într-adevăr Duhul lui Dumnezeu locuiește în voi . Dar dacă cineva nu are Duhul lui Cristos , atunci nu este al Lui .
45008010	Dacă însă Cristos este în voi , trupul vostru este mort , din cauza păcatului , dar Duhul este viața voastră , datorită dreptății .
45008011	Și dacă Duhul Celui Ce L-a înviat pe Isus din morți locuiește în voi , atunci Cel Ce L-a înviat pe Cristos din morți le va da viață și trupurilor voastre muritoare , prin Duhul Lui Care locuiește în voi .
45008012	Deci , fraților , noi nu suntem datori față de fire , ca să trăim potrivit ei !
45008013	Pentru că , dacă trăiți potrivit firii , veți muri , dar dacă , prin Duhul , dați morții faptele trupului , veți trăi !
45008014	Căci toți care sunt călăuziți de Duhul lui Dumnezeu sunt fii ai lui Dumnezeu .
45008015	Fiindcă voi n-ați primit un duh de sclavie , ca să vă fie din nou teamă , ci ați primit Duhul înfierii prin care strigăm : „ Abba ! “ , adică „ Tată ! “
45008016	Duhul Însuși depune mărturie , împreună cu duhul nostru , că suntem copii ai lui Dumnezeu .
45008017	Iar dacă suntem copii , suntem și moștenitori – moștenitori ai lui Dumnezeu , moștenitori împreună cu Cristos , dacă suferim într-adevăr împreună cu El , ca să putem fi și proslăviți împreună cu El .
45008018	Căci consider că suferințele din vremea de acum nu sunt vrednice să fie puse alături de slava viitoare , care urmează să ne fie descoperită .
45008019	Chiar și creația așteaptă cu nerăbdare descoperirea fiilor lui Dumnezeu ,
45008020	întrucât creația a fost supusă deșertăciunii , – nu pentru că a vrut ea , ci datorită Celui Ce a supus-o – , în nădejdea
45008021	că și creația însăși va fi eliberată din sclavia degradării și adusă în libertatea glorioasă a copiilor lui Dumnezeu .
45008022	Noi știm că , până acum , întreaga creație geme și suferă durerile nașterii .
45008023	Și nu numai ea , ci și noi înșine , care avem primul rod , adică Duhul , gemem în noi înșine , așteptând înfierea , răscumpărarea trupurilor noastre .
45008024	Căci în această nădejde am fost mântuiți . Dar o nădejde care se vede nu mai este nădejde ! Fiindcă , cine mai nădăjduiește în ceea ce vede deja ? !
45008025	Dacă însă nădăjduim în ceea ce nu vedem , atunci așteptăm cu răbdare .
45008026	În același fel , Duhul ne ajută în slăbiciunea noastră , pentru că noi nu știm cum ar trebui să ne rugăm , ci Duhul Însuși mijlocește cu suspine nerostite ;
45008027	însă Cel Care cercetează inimile , cunoaște care este gândirea Duhului , pentru că Acesta mijlocește pentru sfinți potrivit cu voia lui Dumnezeu .
45008028	Noi știm că toate lucrează împreună spre binele celor ce-L iubesc pe Dumnezeu , al celor ce sunt chemați în conformitate cu planul Său .
45008029	Căci pe cei pe care i-a cunoscut mai dinainte , El i-a și hotărât mai dinainte să fie asemenea chipului Fiului Său , ca Acesta să fie primul născut dintre mai mulți frați .
45008030	Și pe aceia pe care i-a hotărât mai dinainte , i-a și chemat ; pe aceia pe care i-a chemat , i-a și îndreptățit ; iar pe aceia pe care i-a îndreptățit , i-a și glorificat .
45008031	Ce vom spune deci despre aceste lucruri ? Dacă Dumnezeu este pentru noi , cine va fi împotriva noastră ? !
45008032	El , Care nu Și-a cruțat propriul Său Fiu , ci L-a dat pentru noi toți , cum nu ne va da , împreună cu El , toate lucrurile ? !
45008033	Cine va aduce vreo acuzație împotriva aleșilor lui Dumnezeu ? Dumnezeu este Cel Care-i îndreptățește .
45008034	Cine este cel care-i va condamna ? Cristos Isus , Cel Care a murit și Care , mai mult decât atât , a fost înviat , este la dreapta lui Dumnezeu și mijlocește pentru noi .
45008035	Cine ne va despărți de dragostea lui Cristos ? Necazul , sau greutățile , sau persecuția , sau foametea , sau lipsa de îmbrăcăminte , sau pericolul , sau sabia ?
45008036	Așa cum este scris : „ Din pricina Ta suntem dați morții toată ziua , suntem considerați ca niște oi pentru tăiere . “
45008037	Însă , în toate aceste lucruri , noi avem victorie deplină prin Cel Care ne-a iubit .
45008038	Eu sunt convins că nici moartea , nici viața , nici îngerii , nici demonii , nici lucrurile prezente , nici cele viitoare , nici puterile ,
45008039	nici înălțimea , nici adâncimea , nici orice altceva din creație nu vor fi în stare să ne despartă de dragostea lui Dumnezeu , care este în Cristos Isus , Domnul nostru !
45009001	Spun adevărul în Cristos , nu mint : conștiința mea , prin Duhul Sfânt , îmi este martoră
45009002	că am o mare întristare și o durere permanentă în inimă ,
45009003	întrucât aș vrea , mai degrabă , ca eu însumi să fiu blestemat și despărțit de Cristos de dragul fraților mei , al rudelor mele după trup
45009004	și anume israeliții ! Ale lor sunt înfierea , slava , legămintele , darea Legii , închinarea și promisiunile .
45009005	Ai lor sunt patriarhii și din ei a venit , după trup , Cristos , Care este deasupra tuturor , Dumnezeu binecuvântat în veci ! Amin .
45009006	Dar aceasta nu înseamnă că a fost fără efect Cuvântul lui Dumnezeu . Pentru că nu toți care sunt din Israel sunt Israel .
45009007	Și deși sunt sămânța lui Avraam nu toți sunt copiii săi , ci , așa cum este scris : „ Prin Isaac își va primi numele sămânța ta . “
45009008	Aceasta înseamnă că nu copiii trupești sunt copii ai lui Dumnezeu , ci copiii promisiunii sunt priviți ca sămânță .
45009009	Căci iată care a fost cuvântul promisiunii : „ La anul , pe vremea aceasta , Mă voi întoarce la tine , iar Sara va avea un fiu . “
45009010	Ba mai mult , Rebeca a rămas însărcinată de la un singur om , strămoșul nostru Isaac .
45009011	Și chiar înainte ca c ei doi gemeni să se fi născut sau să fi făcut ceva bine sau rău , – pentru ca scopul lui Dumnezeu în alegere să poată rămâne , nu prin fapte , ci prin Cel Care cheamă , –
45009012	i s-a spus : „ Cel mai mare îi va sluji celui mai mic . “
45009013	Așa cum este scris : „ Pe Iacov l-am iubit , dar pe Esau l-am urât . “
45009014	Deci ce vom spune : nu cumva este nedreptate din partea lui Dumnezeu ? În nici un caz !
45009015	Căci lui Moise i-a spus : „ Eu mă îndur de cine vreau să mă îndur și am milă de cine vreau să am milă . “
45009016	Deci nu este ceva care ține de cel care dorește sau de cel care se străduiește , ci ține de Dumnezeu , Care arată îndurare ,
45009017	pentru că , în Scripturi , Dumnezeu îi spune lui Faraon : „ Te-am ridicat ca să-Mi arăt în tine puterea Mea și astfel Numele Meu să fie vestit pe întreg pământul . “
45009018	Astfel , El are milă de cine dorește și împietrește pe cine dorește .
45009019	Mă vei întreba deci : „ Atunci , de ce mai acuză ? ! Căci cine se poate împotrivi voii Lui ? ! “
45009020	Dar , mai degrabă , cine ești tu , omule , ca să te contrazici cu Dumnezeu ? ! Oare cel modelat îi va spune celui care l-a modelat : „ De ce m-ai făcut așa ? “ ?
45009021	Oare nu are olarul dreptul ca , din același bulgăre de lut , să facă și un vas pentru întrebuințări deosebite , dar și unul pentru folosință obișnuită ?
45009022	Și ce dacă Dumnezeu , dorind să-Și arate mânia și să-Și facă cunoscută puterea , a avut răbdare cu cei care erau vase ale mâniei Sale , pregătite pentru distrugere ?
45009023	Și ce dacă El a procedat astfel ca să-Și facă cunoscută bogăția slavei Sale față de niște vase ale îndurării , pe care le pregătise mai dinainte pentru slavă ,
45009024	incluzându -ne și pe noi , pe care ne-a chemat nu numai dintre iudei , ci și dintre neamuri ?
45009025	Așa cum spune în Osea : „ Pe cel ce nu era poporul Meu îl voi numi « Popor al Meu » , și pe cea care nu era iubită , o voi numi « Iubită » .
45009026	Și în locul unde li s-a spus : « Voi nu sunteți poporul Meu ! » , acolo vor fi numiți « Fii ai Dumnezeului celui Viu » . “
45009027	Iar Isaia strigă despre Israel : „ Chiar dacă numărul israeliților ar fi ca nisipul mării , totuși numai rămășița va fi mântuită ,
45009028	căci Domnul va duce la îndeplinire repede și pe deplin sentința hotărâtă asupra pământului . “
45009029	Așa cum a prezis Isaia : „ Dacă Domnul Oștirilor nu ne-ar fi lăsat câțiva urmași , am fi ajuns ca Sodoma și ne-am fi asemănat cu Gomora . “
45009030	Și atunci ce vom spune ? Neamurile , care n-au urmărit dreptatea , totuși au primit-o , – și anume o dreptate care este prin credință – ,
45009031	însă Israel , care urmărea dreptatea printr-o Lege , n-a reușit s-o obțină .
45009032	De ce n-a reușit ? Pentru că ei n-au urmărit acest lucru prin credință , ci , ca și cum ar fi fost posibil , prin fapte . Ei s-au împiedicat de Piatra de poticnire ,
45009033	așa cum este scris : „ Iată , pun în Sion o Piatră de poticnire și o Stâncă de cădere ! Oricine crede în El nu va fi făcut de rușine . “
45010001	Fraților , dorința inimii mele , rugăciunea mea către Dumnezeu pentru israeliți , este ca ei să fie mântuiți .
45010002	Căci pot mărturisi despre ei că au râvnă pentru Dumnezeu , însă fără a fi întemeiată pe cunoaștere .
45010003	Căci , întrucât n-au cunoscut dreptatea pe care o oferă Dumnezeu , au căutat să-și stabilească o dreptate a lor înșiși și nu s-au supus astfel dreptății pe care o oferă Dumnezeu .
45010004	Căci Cristos este sfârșitul Legii , pentru ca să existe o dreptate pentru oricine crede .
45010005	Moise scrie despre dreptatea pe care o dă Legea , astfel : „ Omul care împlinește aceste lucruri va trăi prin ele . “
45010006	Însă dreptatea care vine prin credință spune așa : „ Să nu zici în inima ta : « Cine se va înălța la cer ? » “ – adică pentru a-L coborî pe Cristos –
45010007	„ sau : « Cine va coborî în Adânc ? » “ – adică pentru a-L ridica pe Cristos dintre cei morți !
45010008	Și atunci , ce spune ea ? „ Cuvântul este aproape de tine ; este în gura ta și în inima ta . “ Acesta este cuvântul credinței , cel pe care-l propovăduim .
45010009	Dacă deci Îl mărturisești cu gura ta pe Isus ca Domn și crezi în inima ta că Dumnezeu L-a înviat din morți , vei fi mântuit .
45010010	Căci prin credința din inimă se primește dreptatea și prin mărturisirea cu gura se primește mântuirea ;
45010011	întrucât Scriptura spune : „ Oricine crede în El nu va fi făcut de rușine . “
45010012	Nu este nici o deosebire între iudeu și grec , deoarece Același Domn este Domnul tuturor și dă cu generozitate tuturor celor ce-L cheamă ,
45010013	fiindcă „ oricine va chema Numele Domnului va fi mântuit ! “
45010014	Așadar , cum Îl vor chema pe Cel în Care n-au crezut ? Și cum vor crede în Cel despre Care n-au auzit ? Și cum vor auzi , fără ca cineva să le predice ?
45010015	Și cum să predice , dacă nu sunt trimiși ? Așa cum este scris : „ Cât de frumoase sunt picioarele celor ce aduc vești bune ! “
45010016	Însă nu toți au acceptat veștile bune , pentru că Isaia spune : „ Doamne , cine a crezut mesajul nostru ? “
45010017	Astfel , credința vine prin auzire , iar auzirea vine prin Cuvântul lui Cristos .
45010018	Însă eu întreb : n-au auzit ei ? Ba da ! Căci : „ Glasul lor a străbătut întreg pământul și cuvintele lor au ajuns până la marginile lumii . “
45010019	Însă eu întreb : oare n-a înțeles Israel ? Mai întâi , Moise spune : „ Eu vă voi provoca la gelozie prin ceea ce nu este un neam ; vă voi mânia printr-un neam fără pricepere . “
45010020	Iar Isaia este atât de îndrăzneț , încât spune : „ Am fost găsit de cei ce nu Mă căutau ; M-am făcut cunoscut celor ce nu întrebau de Mine . “
45010021	Însă , despre Israel , spune : „ Toată ziua Mi-am întins mâinile către un popor neascultător și împotrivitor . “
45011001	Atunci întreb : Și-a respins Dumnezeu poporul ? În nici un caz ! Căci și eu sunt israelit , din sămânța lui Avraam , din seminția lui Beniamin .
45011002	Dumnezeu nu Și-a respins poporul pe care l-a cunoscut mai dinainte . Nu știți ce spune Scriptura despre Ilie ? Cum I-a vorbit lui Dumnezeu împotriva lui Israel ?
45011003	„ Doamne , Ți-au omorât profeții și Ți-au dărâmat altarele . Numai eu singur am mai rămas , iar ei încearcă să-mi ia și mie viața ! “
45011004	Însă ce i-a răspuns Dumnezeu ? „ Mi-am păstrat șapte mii de bărbați care nu și-au plecat genunchiul înaintea lui Baal . “
45011005	Tot așa este și acum : există o rămășiță care a fost aleasă prin har ,
45011006	iar dacă este prin har , atunci nu mai este prin fapte , pentru că altfel harul n-ar mai fi har .
45011007	Și atunci ? Israel n-a obținut ceea ce căuta , dar cei aleși au obținut ; iar ceilalți au fost împietriți ,
45011008	așa cum este scris : „ Dumnezeu le-a dat un duh de amorțeală , ochi să nu vadă și urechi să nu audă , până în ziua de astăzi . “
45011009	Iar David spune : „ Să li se prefacă masa într-o cursă , într-un laț , într-o pricină de cădere și într-o dreaptă răsplătire !
45011010	Să li se întunece ochii ca să nu mai vadă ! Fă să li se încovoaie mereu spinarea ! “
45011011	Atunci întreb : s-au împiedicat ei ca să cadă pentru totdeauna ? În nici un caz , ci , datorită greșelii lor , mântuirea a ajuns la neamuri , pentru a-i face pe israeliți geloși .
45011012	Deci dacă greșeala lor a fost bogăție pentru lume , iar eșecul lor a fost bogăție pentru neamuri , cu cât mai mult va fi plinătatea întoarcerii lor ? !
45011013	Acum vă vorbesc vouă , neamurilor : având în vedere că sunt un apostol al neamurilor , eu îmi glorific slujirea
45011014	încercând , cumva , să stârnesc gelozia celor din neamul meu și să-i salvez astfel pe unii dintre ei .
45011015	Căci dacă respingerea lor a adus împăcarea lumii , ce va aduce atunci primirea lor , dacă nu viață din morți ? !
45011016	Iar dacă partea din aluat , oferită ca cel dintâi rod , este sfântă , atunci tot aluatul este sfânt ; și dacă rădăcina este sfântă , atunci și ramurile sunt sfinte .
45011017	Dar dacă unele ramuri au fost rupte , și tu , care ești o ramură de măslin sălbatic , ai fost altoită în locul lor și ai devenit părtașă la rădăcina bogată a măslinului ,
45011018	nu te lăuda față de ramuri ! Însă , dacă te lauzi , amintește-ți : nu tu susții rădăcina , ci rădăcina te susține pe tine !
45011019	Vei spune : „ Ramurile au fost rupte ca să fiu altoit eu ! “
45011020	Așa este . Ele au fost rupte pentru că n-au crezut , iar tu stai numai prin credință ! Deci nu fi mândru , ci teme-te !
45011021	Căci dacă n-a cruțat Dumnezeu ramurile naturale , nu te va cruța nici pe tine !
45011022	Uită-te deci la bunătatea și la severitatea lui Dumnezeu : El este sever cu cei care au căzut , iar cu tine este bun , dacă rămâi în bunătatea Lui . Altfel , și tu vei fi tăiat .
45011023	Și chiar ei , dacă nu persistă în necredință , vor fi altoiți , pentru că Dumnezeu are putere să-i altoiască din nou .
45011024	Dacă tu ai fost tăiat din ceea ce , prin natură , este un măslin sălbatic și ai fost altoit , împotriva naturii , într-un măslin bun , cu cât mai mult aceste ramuri naturale vor fi altoite înapoi , în propriul lor măslin ?
45011025	Fraților , nu vreau să nu știți această taină , ca să nu pretindeți că ați fi mai înțelepți decât sunteți : o parte din Israel a experimentat împietrirea , până când va intra numărul complet al neamurilor .
45011026	Și astfel tot Israelul va fi mântuit , după cum este scris : „ Eliberatorul va veni din Sion ; El va îndepărta nelegiuirile de la Iacov .
45011027	Acesta este legământul Meu cu ei , când le voi șterge păcatele . “
45011028	În ce privește Evanghelia , ei sunt dușmani , spre binele vostru , însă , în ce privește alegerea , ei sunt iubiți , datorită patriarhilor lor .
45011029	Căci darurile și chemarea lui Dumnezeu sunt definitive .
45011030	Așa cum voi ați fost cândva neascultători față de Dumnezeu , dar acum ați primit îndurare datorită neascultării lor ,
45011031	la fel sunt și ei acum neascultători , pentru ca , prin îndurarea arătată vouă , să poată primi și ei ( acum ) îndurare .
45011032	Fiindcă Dumnezeu i-a închis pe toți în neascultare , ca să-Și arate îndurarea față de toți .
45011033	O , adâncul bogăției înțelepciunii și cunoașterii lui Dumnezeu ! Cât de nepătrunse sunt judecățile Lui și cât de neînțelese sunt căile Lui !
45011034	„ Căci cine a cunoscut gândul Domnului ? Sau cine a fost sfătuitorul Lui ?
45011035	Cine I-a dat vreodată ceva , ca El să trebuiască să-i dea înapoi ? “
45011036	Din El , prin El și pentru El sunt toate lucrurile . A Lui să fie slava în veci ! Amin .
45012001	Prin urmare , vă îndemn fraților , prin îndurarea lui Dumnezeu , să vă aduceți trupurile voastre ca o jertfă vie , sfântă și plăcută lui Dumnezeu . Aceasta va fi o închinare duhovnicească din partea voastră !
45012002	Nu vă conformați acestui veac , ci lăsați-vă transformați prin reînnoirea gândirii voastre , ca să puteți discerne voia lui Dumnezeu , cea bună , plăcută și desăvârșită .
45012003	Prin darul care mi-a fost dat , spun fiecăruia dintre voi să nu aibă despre sine o părere mai înaltă decât se cuvine , ci fiți modești în gândirea voastră , fiecare după măsura de credință pe care i-a dat-o Dumnezeu .
45012004	Pentru că , așa cum într-un trup avem multe mădulare și nu toate au aceeași funcție ,
45012005	tot astfel și noi , care suntem mulți , suntem un singur trup în Cristos , iar în mod individual ne suntem mădulare unii altora .
45012006	Avem diferite daruri , după harul care ne-a fost dat : dacă darul cuiva este profeția , să-l folosească după măsura credinței sale ;
45012007	dacă este slujirea , să slujească ; dacă este cel de a da învățătură , să dea învățătură ;
45012008	dacă este încurajarea , să încurajeze ; dacă este dărnicia , să dea cu generozitate ; dacă este acela de a conduce , s-o facă cu dedicare ; dacă este acela de a fi milostiv , s-o facă cu bucurie .
45012009	Dragostea să vă fie sinceră ; urâți răul , lipiți-vă de bine !
45012010	Iubiți-vă unii pe alții cu o dragoste frățească ! Luați-vă la întrecere în ce privește respectul pe care vi-l acordați reciproc .
45012011	În ce privește dedicarea , să nu fiți leneși ! Fiți plini de râvnă cu duhul ! Slujiți Domnului !
45012012	Fiți bucuroși în nădejdea voastră ! Fiți răbdători în necaz ! Dedicați-vă rugăciunii !
45012013	Ajutați-i pe sfinții care sunt în nevoi ! Fiți ospitalieri !
45012014	Binecuvântați-i pe cei care vă persecută ! Binecuvântați , nu blestemați !
45012015	Bucurați-vă cu cei care se bucură , plângeți cu cei care plâng !
45012016	Trăiți în armonie unii cu alții ! Nu vă gândiți la lucrurile înalte , ci asociați-vă cu cei smeriți ! Nu vă considerați singuri înțelepți !
45012017	Nu întoarceți nimănui rău pentru rău ! Urmăriți ce este bine înaintea tuturor oamenilor !
45012018	Dacă este posibil , atât cât depinde de voi , trăiți în pace cu toți oamenii !
45012019	Preaiubiților , nu vă răzbunați niciodată singuri , ci lăsați loc mâniei lui Dumnezeu , pentru că este scris : „ A Mea este răzbunarea ; Eu voi răsplăti ! zice Domnul . “
45012020	Însă „ dacă dușmanul tău este flămând , dă-i de mâncare , iar dacă-i este sete , dă-i să bea , căci , făcând așa , vei îngrămădi cărbuni aprinși pe capul lui “ .
45012021	Nu te lăsa învins de rău , ci învinge răul prin bine !
45013001	Orice persoană trebuie să se supună autorităților , pentru că nu există nici o autoritate care să nu fi fost instituită de Dumnezeu . Autoritățile care există au fost instituite de Dumnezeu .
45013002	Prin urmare , oricine se împotrivește autorității , se împotrivește rânduielii puse de Dumnezeu , iar cei care se împotrivesc își vor primi condamnarea .
45013003	Deoarece conducătorii nu le inspiră teamă celor ce fac binele , ci celor ce fac răul . Vrei deci să nu-ți fie frică de autoritate ? Fă ce este bine și vei fi lăudat de ea !
45013004	Căci ea este un slujitor al lui Dumnezeu pentru binele tău . Însă , dacă faci ceea ce este rău , teme-te , căci nu degeaba poartă sabia ! Ea este în slujba lui Dumnezeu , pentru a aduce mânia peste cel ce înfăptuiește răul .
45013005	Așadar , trebuie să le fii supus nu doar din cauza mâniei , ci și datorită conștiinței .
45013006	Din același motiv trebuie să plătiți și taxele , pentru că autoritățile sunt slujitori ai lui Dumnezeu , care se ocupă cu acest lucru .
45013007	Dați fiecăruia ceea ce-i datorați : taxe – cui datorați taxe , vamă – cui datorați vamă , respect – cui datorați respect , onoare – cui datorați onoare !
45013008	Să nu datorați nimănui nimic , în afară de dragoste , pentru că acela care-și iubește semenul a împlinit Legea ,
45013009	întrucât „ Să nu comiți adulter “ ; „ Să nu ucizi “ ; „ Să nu furi “ ; „ Să nu poftești “ , și orice altă poruncă , sunt cuprinse în această afirmație : „ Să-l iubești pe semenul tău ca pe tine însuți ! “
45013010	Dragostea nu-i face rău semenului , deci dragostea este împlinirea Legii .
45013011	Faceți lucrul acesta , știind ce vremuri sunt : este ceasul să vă treziți din somn , pentru că mântuirea este mai aproape de noi decât atunci când am devenit credincioși ;
45013012	noaptea aproape a trecut și ziua este aproape , deci să lăsăm la o parte faptele întunericului și să ne îmbrăcăm cu armura luminii !
45013013	Să ne comportăm așa cum se cuvine , ca în timpul zilei , nu în orgii și în beții , nu în desfrânare și în depravare , nu în ceartă și în invidie ,
45013014	ci îmbrăcați-vă cu Domnul Isus Cristos și nu vă preocupați de cum anume să vă îngrijiți de poftele firii voastre !
45014001	Primiți-i bine între voi pe cei care sunt slabi în credință , fără a purta dispute !
45014002	Unul crede că poate să mănânce orice , pe când cel slab mănâncă doar legume .
45014003	Cel ce mănâncă orice să nu-l disprețuiască pe cel ce nu mănâncă orice , iar cel ce nu mănâncă orice să nu-l condamne pe cel ce mănâncă , pentru că Dumnezeu l-a primit .
45014004	Cine ești tu să-l condamni pe slujitorul altuia ? ! Dacă stă sau cade , îl privește pe stăpânul său ! Însă el va sta , pentru că Domnul îl poate face să stea .
45014005	Unul crede că o zi este mai bună decât alta , iar altul le consideră pe toate la fel . Fiecare trebuie să fie pe deplin convins în gândirea sa .
45014006	Cel ce respectă o anumită zi , pentru Domnul o respectă . Cel ce mănâncă orice , pentru Domnul mănâncă , întrucât el Îi mulțumește lui Dumnezeu , iar cel ce nu mănâncă orice , pentru Domnul nu mănâncă și Îi mulțumește și el lui Dumnezeu .
45014007	Căci nimeni dintre noi nu trăiește pentru el însuși și nimeni dintre noi nu moare pentru el însuși :
45014008	dacă trăim , pentru Domnul trăim , iar dacă murim , pentru Domnul murim . Astfel , fie că trăim , fie că murim , noi suntem ai Domnului .
45014009	Pentru acest scop a murit și a înviat Cristos : ca să poată fi Domn și al celor morți , și al celor vii .
45014010	Așadar , de ce-l condamni pe fratele tău ? Sau de ce-l disprețuiești pe fratele tău ? Căci toți vom sta înaintea tronului de judecată al lui Dumnezeu .
45014011	Pentru că este scris : „ Viu sunt Eu , zice Domnul , că orice genunchi se va pleca înaintea Mea și orice limbă Îl va mărturisi pe Dumnezeu ! “
45014012	Deci fiecare dintre noi va da socoteală despre sine însuși înaintea lui Dumnezeu .
45014013	Așadar , să nu ne mai judecăm unii pe alții , ci , mai degrabă , judecați ca nu cumva să puneți fratelui vostru o piatră de poticnire sau o pricină de cădere .
45014014	Știu și sunt convins în Domnul Isus că nici un lucru nu este necurat în sine , însă dacă cineva consideră un lucru ca fiind necurat , atunci pentru el este necurat .
45014015	Dacă fratele tău este întristat din cauza a ceea ce mănânci , atunci tu nu mai trăiești în dragoste . Nu-l nimici , prin ceea ce mănânci , pe cel pentru care a murit Cristos !
45014016	Nu lăsați ca binele vostru să fie vorbit de rău !
45014017	Căci Împărăția lui Dumnezeu nu este nici mâncare , nici băutură , ci dreptate , pace și bucurie în Duhul Sfânt .
45014018	Cel care-L slujește astfel pe Cristos Îi este plăcut lui Dumnezeu și este respectat de oameni .
45014019	Așadar , să urmărim lucrurile care aduc pacea și cele prin care ne zidim unii pe alții !
45014020	Nu distrugeți lucrarea lui Dumnezeu de dragul unei mâncări ! Într-adevăr , toate lucrurile sunt curate , însă este rău pentru un om să mănânce ceva care pe celălalt l-ar face să cadă .
45014021	Este bine să nu mănânci carne sau să nu bei vin sau orice altceva care pe fratele tău l-ar face să cadă .
45014022	Așadar , încredințarea pe care o ai , păstreaz-o pentru tine înaintea lui Dumnezeu . Ferice de omul care nu se condamnă din cauza a ceea ce el consideră ca fiind bun !
45014023	Însă omul care are îndoieli este condamnat dacă mănâncă , pentru că n-o face din convingere . Orice lucru care nu vine din convingere este păcat .
45015001	Însă noi , care suntem tari , trebuie să purtăm slăbiciunile celor slabi și nu să ne fim plăcuți nouă înșine .
45015002	Fiecare dintre noi trebuie să placă semenului său , spre binele acestuia , pentru zidirea lui ,
45015003	întrucât chiar Cristos nu Și-a plăcut Lui Însuși , ci , așa cum este scris : „ Ocările celor ce Te ocărăsc au căzut peste Mine ! “
45015004	Tot ce a fost scris în trecut a fost scris pentru învățătura noastră , pentru ca , prin răbdarea și încurajarea date de Scripturi , să avem nădejde .
45015005	Dumnezeul răbdării și al încurajării să vă ajute să trăiți în armonie unii cu alții , potrivit cu Cristos Isus ,
45015006	pentru ca , dintr-o singură inimă și dintr-un singur glas , să-L slăviți pe Dumnezeul și Tatăl Domnului nostru Isus Cristos !
45015007	Așadar , primiți-vă bine unii pe alții , așa cum v-a primit Cristos , pentru a-I aduce slavă lui Dumnezeu !
45015008	Eu vă spun că Cristos a devenit un slujitor al celor circumciși , pentru adevărul lui Dumnezeu , pentru ca El să confirme promisiunile date patriarhilor ,
45015009	astfel încât neamurile să-L slăvească pe Dumnezeu pentru îndurarea Lui , așa cum este scris : „ De aceea Te voi lăuda printre neamuri și voi cânta laudă Numelui Tău ! “
45015010	Și , din nou , spune : „ Bucurați-vă , neamuri , împreună cu poporul Lui ! “
45015011	Și , din nou : „ Lăudați-L pe Domnul , toate neamurile ! Dați-I laudă , toate popoarele ! “
45015012	Și , din nou , Isaia spune : „ Rădăcina lui Ișai va ieși , și El Se va ridica să conducă neamurile ; în El își vor pune neamurile nădejdea ! “
45015013	Dumnezeul nădejdii să vă umple de toată bucuria și pacea , în timp ce credeți , ca să aveți nădejde din belșug , prin puterea Duhului Sfânt !
45015014	Dar eu însumi sunt convins cu privire la voi , frații mei , că și voi înșivă sunteți plini de bunătate , plini de toată cunoașterea , capabili să vă învățați unii pe alții .
45015015	Cu toate acestea , v-am scris într-un mod mai îndrăzneț cu privire la unele lucruri , ca să vi le reamintesc , datorită harului care mi-a fost dat de către Dumnezeu
45015016	spre a fi un slujitor al lui Cristos Isus pentru neamuri , în datoria preoțească de a vesti Evanghelia lui Dumnezeu , astfel încât neamurile să fie o jertfă plăcută , sfințită de Duhul Sfânt .
45015017	Așadar , în Cristos Isus mă pot lăuda cu lucrarea mea pentru Dumnezeu ,
45015018	pentru că n-aș avea îndrăzneala de a mă lăuda cu vreun alt lucru , decât cu ceea ce a făcut Cristos prin mine , pentru ca neamurile să asculte prin ceea ce am spus și am făcut ,
45015019	prin puterea semnelor și minunilor , prin puterea Duhului lui Dumnezeu . Astfel , din Ierusalim și împrejurimile lui , până în Iliria , am vestit toată Evanghelia lui Cristos .
45015020	Întotdeauna am dorit să vestesc Evanghelia acolo unde Cristos încă n-a fost cunoscut , ca să nu construiesc pe o temelie pusă de altcineva ,
45015021	ci să fac așa cum este scris : „ Cei cărora nu li s-a spus niciodată despre El vor vedea , și cei care n-au auzit niciodată despre El vor înțelege . “
45015022	Iată ce m-a împiedicat de multe ori să vin la voi .
45015023	Dar acum , nemaiavând nimic de înfăptuit în aceste regiuni și întrucât de mulți ani doresc să vin la voi ,
45015024	sper să vă văd în călătoria mea , când voi merge în Spania , și să fiu însoțit de voi până acolo , după ce , mai întâi , voi petrece un timp cu voi .
45015025	Acum însă mă duc la Ierusalim , pentru a-i sluji pe sfinți acolo .
45015026	Căci celor din Macedonia și Ahaia le-a făcut plăcere să facă o binefacere pentru săracii care sunt între sfinții din Ierusalim .
45015027	Le-a făcut plăcere să facă aceasta și , într-adevăr , le erau datori , pentru că , dacă neamurile au avut și ele parte de binecuvântările duhovnicești ale acestora , la rândul lor și ele ar trebui să-i slujească cu binecuvântări materiale .
45015028	Deci , după ce voi fi îndeplinit aceasta și le voi fi dat în siguranță ceea ce a fost adunat , voi merge în Spania , trecând pe la voi .
45015029	Știu însă că , atunci când voi veni la voi , voi veni cu o măsură plină de binecuvântare de la Cristos .
45015030	Vă îndemn , fraților , prin Domnul nostru Isus Cristos și prin dragostea Duhului , să vă luptați împreună cu mine în rugăciuni către Dumnezeu pentru mine .
45015031	Rugați-vă să fiu eliberat de necredincioșii din Iudeea , iar slujirea mea în Ierusalim să fie primită de sfinți ,
45015032	pentru ca , prin voia lui Dumnezeu , să vin la voi cu bucurie și să pot fi înviorat în mijlocul vostru .
45015033	Dumnezeul păcii să fie cu voi toți ! Amin .
45016001	V-o recomand pe Fivi , sora noastră , diaconiță a bisericii din Chencrea .
45016002	Vă rog s-o primiți , în Domnul , într-un mod vrednic de niște sfinți , și s-o ajutați în orice vă va cere , pentru că ea a fost un ajutor pentru mulți , precum și pentru mine însumi .
45016003	Salutați-i pe Prisca și Aquila , conlucrători cu mine în Cristos Isus ,
45016004	care și-au riscat viața pentru mine și cărora le mulțumesc nu doar eu , ci și toate bisericile dintre neamuri .
45016005	Salutați , de asemenea , biserica din casa lor ! Salutați-l pe Epenetus , prietenul meu iubit , care este primul convertit la Cristos din Asia !
45016006	Salutați-o pe Maria , care a lucrat din greu pentru voi !
45016007	Salutați-i pe Andronicus și pe Iunia , rudele mele , care au fost și în închisoare cu mine , care sunt bine cunoscuți între apostoli și care au fost în Cristos înaintea mea !
45016008	Salutați-l pe Ampliatus , prietenul meu iubit în Domnul !
45016009	Salutați-i pe Urbanus , conlucrător cu noi în Cristos , și pe Stacus , prietenul meu iubit !
45016010	Salutați-l pe Apelles , cel care a fost dovedit ca fiind în Cristos ! Salutați-i pe cei din casa lui Aristobulus !
45016011	Salutați-l pe Irodion , ruda mea ! Salutați-i pe aceia din casa lui Narcisus , care sunt în Domnul !
45016012	Salutați-le pe Trifena și pe Trifosa , care au lucrat din greu în Domnul ! Salutați-o pe preaiubita Persis , care a lucrat din greu în Domnul !
45016013	Salutați-i pe Rufus , cel ales în Domnul , și pe mama lui , care a fost o mamă și pentru mine !
45016014	Salutați-i pe Asincritus , Flegon , Hermes , Patrobas , Hermas și pe toți frații care sunt cu ei !
45016015	Salutați-i pe Filologus , pe Iulia , pe Nereus și pe sora lui , pe Olimpas și pe toți sfinții care sunt cu ei !
45016016	Salutați-vă unul pe altul cu o sărutare sfântă ! Toate bisericile lui Cristos vă salută !
45016017	Vă îndemn , fraților , să fiți atenți la cei ce provoacă dezbinări și pun obstacole împotriva învățăturii pe care ați primit-o ! Depărtați-vă de ei ,
45016018	pentru că astfel de oameni nu-L slujesc pe Domnul nostru Cristos , ci își slujesc propriile lor pofte . Printr-un limbaj plăcut și prin lingușire , ei înșală inimile celor naivi !
45016019	Ascultarea voastră este cunoscută de toți , așa că sunt plin de bucurie pentru voi . Însă vreau să fiți înțelepți cu privire la ceea ce este bun și curați cu privire la ceea ce este rău .
45016020	Dumnezeul păcii îl va zdrobi în curând pe Satan sub picioarele voastre . Harul Domnului nostru Isus Cristos să fie cu voi !
45016021	Timotei , conlucrător cu mine , vă salută ! Tot astfel și Lucius , Iason și Sosipater , rudele mele !
45016022	Eu , Terțius , cel care am scris această scrisoare , vă salut în Domnul !
45016023	Gaius , care este gazda mea și a întregii biserici , vă salută ! Erastus , administratorul cetății , și Quartus , fratele nostru , vă salută !
45016024	( Harul Domnului nostru Isus Cristos să fie cu voi cu toți ! Amin . )
45016025	Iar a Celui Care poate să vă întărească , potrivit cu Evanghelia mea și cu proclamarea lui Isus Cristos , potrivit cu descoperirea tainei care a fost ținută ascunsă timp de multe veacuri ,
45016026	dar care acum este descoperită prin scrierile profetice și le este făcută cunoscută tuturor neamurilor , după porunca Dumnezeului Veșnic , pentru ca ele să creadă și să asculte de El ,
45016027	a singurului Dumnezeu înțelept să fie slava , prin Isus Cristos , în veci ! Amin .
46001001	Pavel , chemat prin voia lui Dumnezeu să fie apostol al lui Cristos Isus , și fratele Sostenes ,
46001002	către biserica lui Dumnezeu care este în Corint , către cei sfințiți în Cristos Isus , chemați să fie sfinți împreună cu toți cei ce cheamă Numele Domnului nostru , Isus Cristos , Domnul lor și al nostru , în orice loc :
46001003	har și pace de la Dumnezeu , Tatăl nostru , și de la Domnul Isus Cristos !
46001004	Întotdeauna Îi mulțumesc Dumnezeului meu pentru voi , din pricina harului lui Dumnezeu , care v-a fost dat în Cristos Isus
46001005	și datorită căruia ați fost îmbogățiți în vorbire și în orice fel de cunoaștere ,
46001006	întrucât mărturia despre Cristos a fost confirmată în mijlocul vostru .
46001007	Astfel , așteptând descoperirea Domnului nostru Isus Cristos , voi nu sunteți lipsiți de nici un dar ,
46001008	iar El vă va și întări până la sfârșit , astfel încât să fiți fără vină în ziua Domnului nostru Isus Cristos .
46001009	Credincios este Dumnezeu , prin Care ați fost chemați la părtășia cu Fiul Său , Isus Cristos , Domnul nostru .
46001010	Vă îndemn , fraților , în Numele Domnului nostru Isus Cristos , să aveți toți același fel de vorbire și să nu fie dezbinări între voi , ci să fiți pe deplin uniți în gândire și în scop .
46001011	Căci , fraților , mi s-a dat de știre despre voi , de către cei ai Cloei , că între voi sunt certuri .
46001012	Ceea ce vreau să spun este că fiecare dintre voi zice : „ Eu sunt al lui Pavel ! “ sau „ Eu sunt al lui Apolos ! “ sau „ Eu sunt al lui Chifa ! “ sau „ Eu sunt al lui Cristos ! “
46001013	Oare a fost Cristos împărțit ? Sau oare Pavel a fost răstignit pentru voi ? Sau în numele lui Pavel ați fost voi botezați ?
46001014	Îi mulțumesc lui Dumnezeu că n-am botezat pe nici unul dintre voi , în afară de Crispus și Gaius ,
46001015	pentru ca nimeni să nu poată spune că ați fost botezați în numele meu !
46001016	Da , i-am botezat și pe cei din casa lui Stefanas , dar în afară de aceștia nu știu să mai fi botezat pe altcineva .
46001017	Căci Cristos nu m-a trimis să botez , ci să vestesc Evanghelia , nu cu înțelepciunea vorbirii , ca nu cumva crucea lui Cristos să fie golită de folosul ei .
46001018	Căci mesajul crucii este o nebunie pentru cei ce pier , însă pentru noi , cei care suntem mântuiți , este puterea lui Dumnezeu .
46001019	Fiindcă este scris : „ Voi distruge înțelepciunea celor înțelepți și voi respinge priceperea celor pricepuți . “
46001020	Unde este înțeleptul ? Unde este cărturarul ? Unde este polemistul acestui veac ? N-a prostit Dumnezeu înțelepciunea lumii ?
46001021	Întrucât , în înțelepciunea lui Dumnezeu , lumea nu L-a cunoscut pe Dumnezeu prin înțelepciune , Dumnezeu a găsit de cuviință ca prin nebunia predicării să-i mântuiască pe cei care cred .
46001022	Iudeii cer semne , iar grecii caută înțelepciune ,
46001023	însă noi Îl predicăm pe Cristos cel răstignit , o pricină de poticnire pentru iudei și o nebunie pentru neamuri .
46001024	Dar pentru cei chemați , atât iudei , cât și greci , Cristos este puterea și înțelepciunea lui Dumnezeu .
46001025	Căci nebunia lui Dumnezeu este mai înțeleaptă decât oamenii și slăbiciunea lui Dumnezeu este mai puternică decât oamenii .
46001026	Fraților , uitați-vă la voi , cei care ați fost chemați : printre voi nu sunt mulți înțelepți în felul oamenilor , nici mulți puternici , nici mulți de viță nobilă .
46001027	Dar Dumnezeu a ales lucrurile nebune ale lumii , ca să le facă de rușine pe cele înțelepte ; și Dumnezeu a ales lucrurile slabe ale lumii , ca să le facă de rușine pe cele tari .
46001028	Dumnezeu a ales lucrurile de jos ale lumii și lucrurile disprețuite , ba chiar lucrurile care nu sunt , ca să anuleze lucrurile care sunt .
46001029	Astfel , nimeni nu se poate lăuda înaintea lui Dumnezeu .
46001030	Iar voi , datorită Lui , sunteți în Cristos Isus , Care a devenit pentru noi înțelepciune de la Dumnezeu , dreptate , sfințire și răscumpărare ,
46001031	pentru ca , așa cum este scris : „ Cel ce se laudă să se laude în Domnul . “
46002001	Fraților , și eu , când am venit la voi , n-am venit vestindu-vă taina lui Dumnezeu prin cuvinte elevate sau printr-o înțelepciune strălucită ,
46002002	pentru că am hotărât să nu știu nimic între voi decât pe Isus Cristos și pe El răstignit .
46002003	Eu am venit la voi în slăbiciune , în frică și în mare tremur ,
46002004	iar cuvântul și predicarea mea nu se bazau pe vorbele convingătoare ale înțelepciunii , ci pe dovada Duhului și a puterii ,
46002005	ca astfel credința voastră să nu fie întemeiată pe înțelepciunea oamenilor , ci pe puterea lui Dumnezeu .
46002006	Totuși ceea ce vorbim noi printre cei maturi este o înțelepciune , dar nu a veacului acestuia și nici a conducătorilor acestui veac , cărora li se va pune capăt ,
46002007	ci vorbim despre înțelepciunea tainică a lui Dumnezeu , care a fost ascunsă și pe care Dumnezeu a destinat-o , înainte de a fi veacurile , pentru gloria noastră .
46002008	Nici unul dintre conducătorii acestei lumi n-a înțeles-o , pentru că , dacă ar fi înțeles-o , nu L-ar fi răstignit pe Domnul slavei .
46002009	Totuși , așa cum este scris : „ Nici un ochi n-a văzut , nici o ureche n-a auzit și la mintea omului nu s-a suit ceea ce a pregătit Dumnezeu pentru cei care-L iubesc . “
46002010	Dumnezeu însă ne-a descoperit aceste lucruri prin Duhul , pentru că Duhul cercetează totul , chiar și lucrurile adânci ale lui Dumnezeu .
46002011	Cine dintre oameni cunoaște lucrurile omului , dacă nu duhul omului , care este în el ? Tot astfel , nimeni nu cunoaște lucrurile lui Dumnezeu , în afară de Duhul lui Dumnezeu .
46002012	Însă noi n-am primit duhul lumii , ci Duhul de la Dumnezeu , ca să putem cunoaște lucrurile care ne-au fost oferite prin har de către Dumnezeu .
46002013	Nu vorbim prin cuvinte învățate prin înțelepciunea omenească , ci prin învățături de la Duhul , întrebuințând lucrurile duhovnicești pentru cei duhovnicești .
46002014	Dar omul firesc nu primește lucrurile Duhului lui Dumnezeu , căci pentru el sunt o nebunie , și nu le poate înțelege , pentru că trebuie judecate duhovnicește .
46002015	Cel duhovnicesc însă judecă toate lucrurile , iar el nu poate fi judecat de nimeni .
46002016	Căci „ Cine a cunoscut gândul Domnului , ca să-L poată sfătui ? “ Noi însă avem gândul lui Cristos .
46003001	Eu , fraților , nu v-am putut vorbi ca unor oameni duhovnicești , ci ca unor oameni lumești , ca unor copilași în Cristos .
46003002	V-am hrănit cu lapte , nu cu hrană tare , pentru că încă nu o puteați mânca . Și nici chiar acum nu puteți ,
46003003	pentru că încă sunteți lumești . Într-adevăr , când între voi există invidie , ceartă și ( dezbinări ) , nu sunteți voi lumești și nu trăiți voi în felul celorlalți oameni ?
46003004	Atunci când cineva spune : „ Eu sunt al lui Pavel ! “ , iar altul : „ Eu sunt al lui Apolos ! “ , nu sunteți voi ca ceilalți oameni ?
46003005	Așadar , cine este Apolos ? Și cine este Pavel ? Slujitori prin care ați crezut , așa cum Domnul i-a dat fiecăruia .
46003006	Eu am sădit , Apolos a udat , dar Dumnezeu a făcut să crească !
46003007	Așa că nici cel ce sădește , nici cel ce udă nu sunt nimic , ci numai Dumnezeu , Care face să crească !
46003008	Însă cel ce sădește și cel ce udă sunt una și fiecare își va primi răsplata după strădania lui .
46003009	Căci noi suntem conlucrători cu Dumnezeu , iar voi sunteți ogorul lui Dumnezeu , clădirea lui Dumnezeu .
46003010	Potrivit cu harul lui Dumnezeu care mi-a fost dat , eu , ca un meșter constructor priceput , am pus temelia , și altul construiește pe ea . Dar fiecare să aibă grijă cum construiește pe ea ,
46003011	pentru că nimeni nu poate pune o altă temelie decât cea care este pusă și care este Isus Cristos .
46003012	Iar dacă cineva construiește , pe această temelie , aur , argint , pietre prețioase , lemn , fân , paie ,
46003013	lucrarea fiecăruia va fi dezvăluită , pentru că Ziua o va face cunoscută , deoarece va fi descoperită prin foc . Și focul va dovedi cum este lucrarea fiecăruia .
46003014	Dacă lucrarea pe care a construit-o cineva , va rămâne , el va primi o răsplată .
46003015	Dar dacă lucrarea cuiva va fi arsă , el va suferi pierderea ; cât despre el , va fi mântuit , dar ca prin foc .
46003016	Nu știți că voi sunteți templul lui Dumnezeu și că Duhul lui Dumnezeu locuiește în voi ?
46003017	Dacă cineva distruge templul lui Dumnezeu , îl va distruge și Dumnezeu pe el , pentru că templul lui Dumnezeu este sfânt ; și acest templu sunteți voi .
46003018	Nici unul dintre voi să nu se înșele ! Dacă vreunul dintre voi crede că este înțelept în felul veacului acestuia , să se facă „ nebun “ ca să devină înțelept !
46003019	Căci înțelepciunea acestei lumi este nebunie înaintea lui Dumnezeu ! Fiindcă este scris : „ El îi prinde pe cei înțelepți în viclenia lor . “
46003020	Și , din nou : „ Domnul cunoaște gândurile celor înțelepți ; știe că sunt zadarnice . “
46003021	Astfel , nimeni să nu se laude cu oameni , pentru că toate lucrurile sunt ale voastre :
46003022	fie Pavel , fie Apolos , fie Chifa , fie lumea , fie viața , fie moartea , fie prezentul , fie viitorul , toate sunt ale voastre ,
46003023	iar voi sunteți ai lui Cristos , și Cristos este al lui Dumnezeu .
46004001	Așadar , oamenii ar trebui să ne vadă ca pe niște slujitori ai lui Cristos , ca pe niște administratori ai tainelor lui Dumnezeu .
46004002	În rest , ce se cere de la administratori este ca fiecare să fie găsit credincios .
46004003	Cât despre mine , puțin îmi pasă că aș fi judecat de voi sau de vreun tribunal omenesc ; ba încă nici eu însumi nu mă mai judec .
46004004	Căci n-am nimic să-mi reproșez ; totuși nu prin aceasta sunt îndreptățit . Cel Ce mă judecă este Domnul .
46004005	De aceea , nu judecați nimic înainte de timpul potrivit , înainte să vină Domnul , Care va lumina lucrurile ascunse în întuneric și va descoperi planurile inimilor . Atunci fiecare își va primi lauda de la Dumnezeu .
46004006	Fraților , am aplicat toate acestea mie și lui Apolos , de dragul vostru , pentru ca , prin noi , să învățați ce înseamnă „ nimic dincolo de ceea ce este scris “ și astfel nici unul dintre voi să nu se mândrească cu cineva împotriva altcuiva .
46004007	Căci cine te face diferit ? Ce lucru ai , pe care să nu-l fi primit ? Iar dacă l-ai primit , de ce te lauzi , ca și cum nu l-ai fi primit ?
46004008	Sunteți deja sătui ! V-ați îmbogățit deja ! Ați început să domniți fără noi ! Și măcar de ați domni , ca să domnim și noi împreună cu voi !
46004009	Căci parcă Dumnezeu a făcut din noi , apostolii , oamenii cei mai de pe urmă , niște condamnați la moarte , un spectacol pentru lume , pentru îngeri și pentru oameni .
46004010	Noi suntem „ nebuni “ de dragul lui Cristos , iar voi sunteți înțelepți în Cristos ; noi suntem slabi , iar voi sunteți puternici ; voi sunteți onorați , iar noi suntem dezonorați .
46004011	Până acum suntem flămânzi și însetați , suntem în zdrențe , suntem bătuți și fără casă
46004012	și trudim lucrând cu mâinile noastre . Când suntem blestemați , binecuvântăm ; când suntem persecutați , îndurăm ;
46004013	când suntem defăimați , încurajăm . Am ajuns până în ziua de azi ca gunoiul acestei lumi , mizeria tuturor .
46004014	Nu vă scriu acestea ca să vă fac de rușine , ci ca să vă sfătuiesc ca pe niște copii preaiubiți ai mei .
46004015	Chiar dacă ați avea zece mii de călăuze în Cristos , totuși nu aveți mai mulți părinți , pentru că eu v-am născut în Cristos Isus , prin Evanghelie .
46004016	Vă îndemn deci , fiți imitatorii mei !
46004017	De aceea vi l-am trimis pe Timotei , copilul meu preaiubit și credincios în Domnul ; el vă va reaminti căile mele în Cristos Isus , așa cum le învăț eu în toate bisericile .
46004018	Unii dintre voi au devenit aroganți , ca și cum n-aș veni la voi .
46004019	Însă , dacă Domnul va vrea , voi veni curând , și atunci voi vedea nu cuvintele , ci puterea celor ce au devenit aroganți .
46004020	Căci Împărăția lui Dumnezeu nu stă în cuvinte , ci în putere .
46004021	Ce vreți ? Să vin la voi cu nuiaua sau cu dragoste și cu duhul blândeții ?
46005001	Este cunoscut faptul că între voi există desfrâu și încă un desfrâu din acela cum nici între neamuri nu se găsește , până acolo încât un om trăiește cu soția tatălui său .
46005002	Iar voi ați devenit aroganți și nu v-ați mâhnit mai degrabă , pentru ca acela care a făcut lucrul acesta să fie dat afară din mijlocul vostru ?
46005003	Chiar dacă sunt absent cu trupul , totuși , în duh , sunt cu voi și l-am și judecat deja pe cel ce a săvârșit un astfel de lucru , ca și cum aș fi prezent .
46005004	În Numele Domnului Isus , voi și cu duhul meu , fiind adunați laolaltă , împreună cu puterea Domnului nostru Isus ,
46005005	am hotărât să dați un astfel de om pe mâna lui Satan , pentru nimicirea trupului , pentru ca duhul lui să fie mântuit în ziua Domnului .
46005006	Lauda voastră nu este un lucru bun . Nu știți că puțină drojdie dospește tot aluatul ?
46005007	Curățați drojdia veche , ca să fiți un aluat nou , fără drojdie , cum de fapt și sunteți , întrucât Cristos , Mielul nostru de Paște , a fost jertfit .
46005008	Așadar , să sărbătorim nu cu drojdia veche , nici cu drojdia răutății și ticăloșiei , ci cu azimele sincerității și adevărului .
46005009	V-am scris în scrisoarea mea să nu vă asociați cu cei desfrânați ,
46005010	dar nu m-am referit la oamenii desfrânați ai acestei lumi sau la cei lacomi și tâlhari , sau la cei idolatri , pentru că atunci ar trebui să ieșiți din lume .
46005011	Ci vă scriu să nu vă asociați cu nimeni care își zice frate , dar este desfrânat sau lacom , sau idolatru , sau bârfitor , sau bețiv , sau tâlhar . Cu un astfel de om nici măcar să nu mâncați !
46005012	De ce să-i judec pe cei de afară ? N-ar trebui să-i judecați pe cei dinăuntru ?
46005013	Pe cei de afară îi va judeca Dumnezeu . „ Dați-l afară din mijlocul vostru pe omul acela rău ! “
46006001	Dacă unul dintre voi se ceartă cu un altul , cum îndrăznește să meargă să fie judecat de către cei nedrepți , și nu de către sfinți ?
46006002	Sau oare voi nu știți că sfinții vor judeca lumea ? Iar dacă prin voi va fi judecată lumea , sunteți voi nevrednici să judecați cazuri mici ?
46006003	Nu știți că noi îi vom judeca pe îngeri ? Cu cât mai mult lucrurile acestei vieți ?
46006004	Dacă aveți deci cazuri privitoare la lucrurile acestei vieți , voi puneți judecători pe aceia care nu au însemnătate pentru biserică ?
46006005	Spun aceasta spre rușinea voastră ! Nu există între voi nici cel puțin un om destul de înțelept pentru a judeca între frați ?
46006006	Dar fratele merge la judecată împotriva fratelui său și încă înaintea necredincioșilor !
46006007	Chiar faptul că aveți cazuri de judecată între voi înșivă este deja o dovadă a înfrângerii voastre . De ce n-ați vrut mai degrabă să suferiți nedreptatea ? De ce n-ați vrut , mai degrabă , să fiți păgubiți ?
46006008	Însă voi sunteți cei care nedreptățiți și păgubiți și încă pe frați !
46006009	Sau oare nu știți că cei nedrepți nu vor moșteni Împărăția lui Dumnezeu ? Nu vă înșelați ! Nici cei desfrânați , nici cei idolatri , nici cei adulteri , nici bărbații care practică prostituția , nici homosexualii ,
46006010	nici hoții , nici cei lacomi , nici bețivii , nici bârfitorii , nici tâlharii nu vor moșteni Împărăția lui Dumnezeu .
46006011	Și așa erau unii dintre voi . Dar ați fost curățiți , ați fost sfințiți , ați fost îndreptățiți în Numele Domnului Isus Cristos și prin Duhul Dumnezeului nostru .
46006012	Toate îmi sunt îngăduite , dar nu toate îmi sunt de folos . Toate îmi sunt îngăduite , dar nimic nu va pune stăpânire pe mine !
46006013	Mâncărurile sunt pentru stomac , iar stomacul este pentru mâncăruri ; și Dumnezeu va distruge și pe unul și pe celelalte . Dar trupul nu este pentru desfrâu , ci pentru Domnul , iar Domnul pentru trup .
46006014	Și Dumnezeu L-a înviat pe Domnul și ne va învia și pe noi prin puterea Lui .
46006015	Nu știți că trupurile voastre sunt mădulare ale lui Cristos ? Așadar , voi lua eu oare un mădular al lui Cristos și-l voi face mădular al unei prostituate ? ! Niciodată !
46006016	Sau nu știți că cel ce se alipește de o prostituată este un singur trup cu ea ? Căci este spus : „ Cei doi vor deveni un singur trup . “
46006017	Dar cel ce se alipește de Domnul este un singur duh cu El .
46006018	Fugiți de desfrâu ! Toate celelalte păcate pe care le săvârșește omul sunt în afara trupului , dar cel care săvârșește desfrâu păcătuiește împotriva trupului său .
46006019	Sau oare nu știți că trupul vostru este templul Duhului Sfânt Care este în voi , pe Care-L aveți de la Dumnezeu , și că voi nu sunteți ai voștri ?
46006020	Căci voi ați fost cumpărați cu un preț . Slăviți-L deci pe Dumnezeu în trupul ( și în duhul ) vostru ( care sunt ale lui Dumnezeu ) !
46007001	Cu privire la lucrurile pe care mi le-ați scris , „ este bine pentru un om să nu se atingă de femeie “ ,
46007002	însă , datorită cazurilor de desfrâu , fiecare bărbat să-și aibă propria soție și fiecare femeie să-și aibă propriul soț .
46007003	Soțul să-și împlinească datoria față de soție și , de asemenea , și soția față de soț .
46007004	Soția nu este stăpână pe trupul ei , ci soțul . Tot astfel , nu soțul este stăpân pe trupul său , ci soția .
46007005	Nu vă refuzați unul pe altul , decât doar prin înțelegere , pentru un timp , ca să vă dedicați ( postului și ) rugăciunii , și apoi fiți din nou împreună , ca să nu vă ispitească Satan din cauza nestăpânirii voastre .
46007006	Spun aceasta ca o îngăduință , nu ca o poruncă .
46007007	Eu doresc ca toți oamenii să fie așa cum sunt eu , însă fiecare are propriul său dar de la Dumnezeu , unii de un fel , alții de alt fel .
46007008	Celor necăsătoriți și văduvelor le spun că este bine pentru ei să rămână așa cum sunt eu .
46007009	Dar , dacă nu se pot stăpâni , să se căsătorească , pentru că este mai bine să se căsătorească decât să ardă de dorință .
46007010	Celor căsătoriți le dau această poruncă , nu eu , ci Domnul : soția nu trebuie să se despartă de soțul ei ;
46007011	dacă se desparte , atunci să rămână necăsătorită sau să se împace cu soțul ei , iar soțul nu trebuie să divorțeze de soția lui .
46007012	Celorlalți vă spun eu , nu Domnul , că , dacă un frate are soția necredincioasă și ea vrea să stea cu el , el să nu divorțeze de ea ,
46007013	iar dacă o femeie are soțul necredincios și el vrea să stea cu ea , ea să nu divorțeze de soțul ei .
46007014	Căci soțul necredincios este sfințit prin soția lui , iar soția necredincioasă este sfințită prin fratele , altfel copiii voștri ar fi necurați , dar așa sunt sfinți .
46007015	Însă dacă cel necredincios vrea să se despartă , să se despartă . În astfel de circumstanțe , fratele sau sora nu sunt legați . Dumnezeu v-a chemat la pace .
46007016	Căci ce știi tu , soție , dacă-ți vei mântui soțul ? Sau ce știi tu , soțule , dacă-ți vei mântui soția ?
46007017	Cu toate acestea , fiecare să-și păstreze în viață locul pe care i l-a încredințat Domnul și la care l-a chemat Dumnezeu . Aceasta este regula pe care o dau în toate bisericile .
46007018	Era cineva circumcis atunci când a fost chemat ? Să nu-și ascundă circumcizia ! Era cineva necircumcis când a fost chemat ? Să nu se circumcidă !
46007019	Circumcizia nu este nimic , și necircumcizia nu este nimic , ci importantă este ascultarea de poruncile lui Dumnezeu .
46007020	Fiecare să rămână în starea în care era atunci când l-a chemat Dumnezeu .
46007021	Erai sclav când ai fost chemat ? Nu te neliniști ! Dar dacă poți să ajungi liber , folosește acea ocazie !
46007022	Căci sclavul chemat în Domnul este omul liber al Domnului . De asemenea , cel care era liber când a fost chemat este sclavul lui Cristos .
46007023	Voi ați fost cumpărați cu un preț ; să nu deveniți sclavi ai oamenilor !
46007024	Fraților , oricare ar fi fost starea în care a fost cineva când a fost chemat , să rămână lângă Dumnezeu !
46007025	Cu privire la fecioare , n-am nici o poruncă de la Domnul , dar îmi spun părerea , ca unul care , prin îndurarea Domnului , este vrednic de încredere :
46007026	eu cred că , din cauza necazurilor de acum , este mai bine ca fiecare să rămână în starea în care este .
46007027	Ești căsătorit ? Nu căuta divorțul ! Ești necăsătorit ? Nu căuta soție !
46007028	Însă , dacă te căsătorești , nu păcătuiești . De asemenea , dacă o fecioară se căsătorește , nu păcătuiește . Însă cei care se căsătoresc vor avea necazuri ce țin de această viață , iar eu vreau să vă feresc de ele .
46007029	Fraților , ceea ce vreau să spun este că vremea s-a scurtat . De acum , cei ce au soții ar trebui să trăiască ca și cum n-ar avea soții ;
46007030	cei ce plâng – ca și cum n-ar plânge ; cei ce se bucură – ca și cum nu s-ar bucura ; cei ce cumpără – ca și cum n-ar fi al lor ;
46007031	iar cei ce se folosesc de lumea aceasta – ca și cum nu s-ar folosi de ea , căci chipul acestei lumi trece .
46007032	Eu doresc să fiți fără griji . Cel necăsătorit este preocupat de lucrurile Domnului , de cum anume să-I placă Domnului ,
46007033	însă cel căsătorit este preocupat de lucrurile acestei lumi , de cum anume să-i placă soției ,
46007034	astfel că el este împărțit . Femeia necăsătorită și fecioara sunt preocupate de lucrurile Domnului , de cum să fie sfinte în trup și în duh ; dar cea căsătorită este preocupată de lucrurile lumii , de cum să-i placă soțului .
46007035	Vă spun acestea pentru binele vostru , nu ca să pun peste voi un laț , ci ca să trăiți corect , într-un devotament neîmpărțit față de Domnul .
46007036	Însă dacă cineva crede că se comportă nepotrivit față de logodnica lui și dacă ea a trecut de vârsta căsătoriei , iar el simte că ar trebui să se căsătorească , atunci să facă după cum vrea – nu păcătuiește , să se căsătorească !
46007037	Însă oricine este convins în inima lui și nu este constrâns , ci își ține dorințele sub control și a hotărât în inima lui să nu se căsătorească cu logodnica sa – și acesta face bine .
46007038	Deci cel care se căsătorește cu logodnica sa face bine , iar cel care nu se căsătorește face și mai bine .
46007039	O femeie nu este liberă atâta timp cât trăiește soțul ei , dar , dacă soțul ei moare , ea este liberă să se căsătorească cu cine dorește , dar în Domnul .
46007040	Însă , după părerea mea , ar fi mult mai fericită dacă ar rămâne așa cum este . Și cred că și eu am Duhul lui Dumnezeu .
46008001	Cu privire la ceea ce este jertfit idolilor , știm că toți avem cunoaștere , însă cunoașterea îngâmfă , pe când dragostea zidește .
46008002	Dacă cineva crede că știe ceva , încă nu are cunoașterea necesară .
46008003	Dacă însă cineva Îl iubește pe Dumnezeu , atunci el este cunoscut de către Dumnezeu .
46008004	Așadar , cu privire la mâncarea jertfită idolilor , știm că , în lume , un idol este totuna cu nimic , și că nu există decât un singur Dumnezeu .
46008005	Într-adevăr , chiar dacă există așa-numiți „ zei “ în cer sau pe pământ , – așa cum există de fapt mulți „ zei “ și mulți „ domni “ – ,
46008006	totuși pentru noi există un singur Dumnezeu , Tatăl , din Care sunt toate și pentru Care suntem și noi , și un singur Domn , Isus Cristos , prin Care sunt toate și prin Care suntem și noi .
46008007	Însă nu toți au cunoașterea aceasta . Unii , fiind până acum atât de obișnuiți cu idolii , mănâncă un lucru ca fiind jertfit idolilor și astfel conștiința lor , fiind slabă , este pângărită .
46008008	Dar nu mâncarea ne va duce mai aproape de Dumnezeu ; dacă nu mâncăm , nu pierdem nimic , iar dacă mâncăm , nu câștigăm nimic .
46008009	Aveți însă grijă ca nu cumva libertatea voastră să devină o pricină de poticnire pentru cei slabi .
46008010	Căci dacă cineva te vede pe tine , care ai cunoaștere , că mănânci în templul unui idol , oare conștiința lui slabă nu-l va încuraja să mănânce ceea ce este jertfit idolilor ?
46008011	Astfel , cel slab este distrus prin cunoașterea ta , el , fratele pentru care a murit Cristos !
46008012	Când păcătuiești astfel împotriva fraților și le rănești conștiința , păcătuiești împotriva lui Cristos .
46008013	De aceea , dacă o mâncare îl face pe fratele meu să se poticnească , atunci nu voi mânca niciodată carne , ca să nu-l fac pe fratele meu să se poticnească .
46009001	Nu sunt eu liber ? Nu sunt eu apostol ? Nu L-am văzut eu pe Isus , Domnul nostru ? Nu sunteți voi lucrarea mea în Domnul ?
46009002	Dacă nu sunt apostol pentru alții , pentru voi sunt , pentru că voi sunteți sigiliul apostoliei mele în Domnul !
46009003	Aceasta este apărarea mea față de cei care mă critică .
46009004	Nu avem dreptul să mâncăm și să bem ?
46009005	Nu avem dreptul să luăm alături de noi o soție credincioasă , cum fac ceilalți apostoli , frații Domnului , și Chifa ?
46009006	Sau numai eu și Barnabas nu avem dreptul să nu lucrăm ?
46009007	Cine a fost vreodată în armată pe cheltuiala lui ? Cine plantează o vie și nu mănâncă din rodul ei ? Sau cine păstorește o turmă și nu bea din laptele turmei ?
46009008	Oare spun eu acestea doar dintr-o perspectivă omenească ? Nu spune și Legea la fel ?
46009009	În Legea lui Moise este scris : „ Să nu legi gura boului în timp ce treieră grâul . “ Oare doar pe boi îi are în vedere Dumnezeu aici ?
46009010	Sau o spune și cu privire la noi ? Lucrul acesta a fost scris și pentru noi . Când plugarul ară și treierătorul treieră , trebuie să o facă cu speranța că vor avea parte de roade .
46009011	Dacă noi am semănat printre voi bunurile duhovnicești , este mare lucru dacă secerăm de la voi lucruri materiale ?
46009012	Dacă alții au acest drept de la voi , oare noi nu-l avem și mai mult ? Cu toate acestea , nu ne-am folosit de acest drept , ci îndurăm totul , pentru a nu pune vreo piedică în calea Evangheliei lui Cristos .
46009013	Nu știți că cei care slujesc în Templu își primesc hrana de la Templu , iar cei care slujesc la altar își primesc partea din jertfe ?
46009014	Astfel , și Domnul a poruncit ca cei care vestesc Evanghelia să trăiască de pe urma Evangheliei .
46009015	Însă eu nu m-am folosit de nici unul dintre aceste drepturi . Și nu v-am scris aceste lucruri ca să se facă așa pentru mine . Într-adevăr , mai degrabă aș vrea să mor decât să mă lase cineva fără acest motiv de laudă !
46009016	Dacă eu vestesc Evanghelia , nu am dreptul să mă laud , pentru că este obligația mea . Căci este vai de mine dacă nu vestesc Evanghelia !
46009017	Dacă o fac pentru că vreau eu , am o răsplată , dar dacă nu este din voia mea , atunci este vorba de o responsabilitate care mi-a fost încredințată .
46009018	Deci , care este răsplata mea ? Este să ofer fără plată Evanghelia pe care o vestesc și astfel să nu mă folosesc de dreptul meu în Evanghelie .
46009019	Deși sunt liber față de toți , m-am făcut sclavul tuturor , pentru a-i câștiga pe cât mai mulți .
46009020	Față de iudei , am fost ca un iudeu , pentru a-i câștiga pe iudei . Față de cei ce sunt sub Lege , am fost ca unul care este sub Lege , măcar că nu sunt sub Lege , pentru a-i câștiga pe cei de sub Lege .
46009021	Față de cei fără Lege , am fost ca unul fără Lege – măcar că nu sunt liber față de Legea lui Dumnezeu , ci sunt sub legea lui Cristos – , pentru a-i câștiga pe cei fără Lege .
46009022	Pentru cei care sunt slabi în credință , m-am făcut slab , pentru a-i câștiga pe cei slabi . M-am făcut toate pentru toți , pentru ca , oricum , să-i mântuiesc pe unii dintre ei .
46009023	Pe toate le fac de dragul Evangheliei , ca să am și eu parte de ea .
46009024	Nu știți că toți alergătorii din arenă încearcă să câștige , însă numai unul primește premiul ? Alergați deci în așa fel , încât să câștigați .
46009025	Alergătorii dau dovadă de stăpânire de sine în toate lucrurile , pentru a primi o cunună care se veștejește , însă noi facem aceasta pentru una care nu se veștejește .
46009026	Astfel , eu nu alerg fără țintă , nici nu mă bat ca unul care lovește în vânt ,
46009027	ci îmi țin trupul sub control și mi-l fac sclav , ca nu cumva , după ce am predicat altora , eu însumi să fiu descalificat .
46010001	Fraților , nu vreau să nu știți că toți strămoșii noștri erau sub nor , toți au trecut prin mare ,
46010002	toți au fost botezați pentru Moise în nor și în mare ,
46010003	toți au mâncat aceeași hrană duhovnicească
46010004	și toți au băut aceeași băutură duhovnicească , pentru că au băut din Stânca duhovnicească Care-i însoțea , iar Stânca era Cristos .
46010005	Totuși , Dumnezeu n-a fost mulțumit cu cei mai mulți dintre ei , iar trupurile lor au fost împrăștiate prin pustie .
46010006	Aceste lucruri sunt exemple pentru noi , pentru ca noi să nu dorim lucruri rele , așa cum au dorit ei .
46010007	Să nu fiți idolatri , așa cum au fost unii dintre ei , după cum este scris : „ Poporul s-a așezat să mănânce și să bea , după care s-a sculat să se distreze . “
46010008	Să nu fim desfrânați , așa cum au fost unii dintre ei , astfel că într-o singură zi au murit douăzeci și trei de mii .
46010009	Să nu-L punem pe Cristos la încercare , așa cum au făcut unii dintre ei și au fost omorâți de șerpi .
46010010	Să nu cârtiți , așa cum au făcut unii dintre ei și au fost nimiciți de nimicitorul .
46010011	Aceste lucruri li s-au întâmplat lor pentru a ne servi nouă drept exemple și au fost scrise pentru a ne avertiza pe noi , cei peste care urmau să vină sfârșiturile veacurilor .
46010012	Așadar , cel ce crede că stă în picioare , să aibă grijă să nu cadă !
46010013	Nu v-a cuprins nici o ispită care să nu fie potrivită cu puterea omenească . Și Dumnezeu , Care este credincios , nu va permite să fiți ispitiți peste puterea voastră , ci odată cu ispita a pregătit și mijlocul de a o putea răbda .
46010014	De aceea , preaiubiții mei , fugiți de idolatrie !
46010015	Vorbesc cu voi ca și cu niște oameni înțelepți . Judecați singuri ceea ce vă spun !
46010016	Paharul binecuvântării , pe care îl binecuvântăm , nu este oare părtășia cu sângele lui Isus Cristos ? Pâinea pe care o frângem nu este oare părtășia cu trupul lui Cristos ?
46010017	Pentru că este o pâine , noi , care suntem mulți , suntem un trup , întrucât toți mâncăm dintr-o singură pâine .
46010018	Uitați-vă la Israelul după trup : cei ce mănâncă jertfele nu sunt oare în părtășie cu altarul ?
46010019	Deci , ce zic eu ? Că ce este jertfit idolilor este ceva sau că idolul este ceva ?
46010020	Nu , ci că jertfele păgânilor sunt aduse demonilor , nu lui Dumnezeu . Iar eu nu vreau ca voi să fiți în părtășie cu demonii !
46010021	Nu puteți bea și paharul Domnului , și paharul demonilor ! Nu puteți lua parte și la masa Domnului , și la masa demonilor !
46010022	Sau vrem oare să-L facem gelos pe Domnul ? ! Suntem noi mai puternici decât El ?
46010023	Toate sunt îngăduite , dar nu toate sunt de folos . Toate sunt îngăduite , dar nu toate zidesc .
46010024	Nimeni nu trebuie să urmărească binele propriu , ci binele altuia .
46010025	Mâncați orice se vinde pe piața de carne , fără să vă puneți vreo întrebare din cauza conștiinței ,
46010026	căci „ al Domnului este pământul cu tot ce este pe el ! “
46010027	Dacă un necredincios vă cheamă la masă și vreți să mergeți , mâncați orice vi se va da , fără să vă puneți vreo întrebare , din cauza conștiinței .
46010028	Dacă însă cineva vă spune : „ Aceasta a fost adusă ca jertfă ! “ , atunci să nu mâncați , din cauza celui care v-a spus și din cauza conștiinței ( căci „ al Domnului este pământul cu tot ce este pe el “ ) ;
46010029	mă refer la conștiința celuilalt , nu la a voastră . Căci de ce să fie judecată libertatea mea de conștiința altuia ?
46010030	Dacă eu mulțumesc pentru mâncarea pe care o mănânc , de ce să fiu disprețuit din cauza unui lucru pentru care mulțumesc ?
46010031	Așadar , fie că mâncați , fie că beți sau orice altceva faceți , să le faceți pe toate pentru slava lui Dumnezeu .
46010032	Să nu fiți pricină de poticnire nici pentru iudei , nici pentru greci , nici pentru biserica lui Dumnezeu ,
46010033	așa cum , de altfel , încerc și eu , în toate lucrurile , să plac tuturor , necăutând folosul meu , ci al multora , pentru a fi mântuiți !
46011001	Fiți imitatorii mei , așa cum și eu sunt al lui Cristos !
46011002	Vă laud , pentru că întotdeauna vă amintiți de mine și țineți tradițiile așa cum vi le-am încredințat .
46011003	Dar vreau să știți că Cristos este capul oricărui bărbat , că bărbatul este capul femeii , iar Dumnezeu este capul lui Cristos .
46011004	Orice bărbat care se roagă sau profețește având ceva pe cap își necinstește Capul .
46011005	Și orice femeie care se roagă sau profețește cu capul descoperit își necinstește capul ei , pentru că este ca și cum ar fi rasă pe cap .
46011006	Dacă femeia nu are capul acoperit , ar putea la fel de bine să-și taie părul ! Însă dacă este rușinos pentru o femeie să aibă părul tăiat sau să fie rasă , atunci să fie acoperită !
46011007	Căci un bărbat nu este dator să-și acopere capul , pentru că el este imaginea și slava lui Dumnezeu , iar femeia este slava bărbatului .
46011008	Nu bărbatul a fost făcut din femeie , ci femeia din bărbat ,
46011009	și nu bărbatul a fost creat pentru femeie , ci femeia pentru bărbat .
46011010	De aceea , femeia trebuie să aibă pe cap un simbol al autorității , din cauza îngerilor .
46011011	Cu toate acestea , în Domnul , femeia nu este independentă de bărbat , nici bărbatul față de femeie ,
46011012	pentru că , așa cum femeia a venit din bărbat , la fel și bărbatul vine prin femeie și toate vin de la Dumnezeu .
46011013	Judecați voi singuri : este potrivit pentru o femeie să se roage lui Dumnezeu fără să fie acoperită ?
46011014	Nu vă învață însăși natura că dacă un bărbat poartă părul lung , este o rușine pentru el ,
46011015	însă dacă o femeie are părul lung aceasta este gloria ei ? Căci părul i-a fost dat ca învelitoare .
46011016	Dacă însă cineva vrea să se certe , noi n-avem un astfel de obicei , nici bisericile lui Dumnezeu .
46011017	Vă poruncesc acestea – nu vă laud , pentru că întâlnirile voastre fac mai mult rău decât bine .
46011018	Mai întâi , când vă adunați ca biserică , aud că între voi sunt dezbinări și , în parte , cred lucrul acesta ,
46011019	căci trebuie să fie și partide între voi , ca să iasă la iveală cei găsiți buni între voi .
46011020	Când vă adunați , voi nu veniți să mâncați Cina Domnului ,
46011021	pentru că , în timp ce mâncați , fiecare o ia înainte cu cina adusă de el , așa încât unul este flămând , iar altul este beat .
46011022	Nu aveți case unde să mâncați și să beți ? Sau nu aveți respect pentru biserica lui Dumnezeu și îi umiliți pe cei care nu au nimic ? Ce să vă spun ? Să vă laud ? În această privință nu vă laud .
46011023	Eu am primit de la Domnul ceea ce v-am dat , și anume că Domnul Isus , în noaptea în care a fost trădat , a luat o pâine
46011024	și , după ce a mulțumit , a frânt-o și a zis : „ Acesta este trupul Meu pentru voi ; să faceți acest lucru în amintirea Mea ! “
46011025	În același fel , după masă , a luat paharul și a zis : „ Acest pahar este Noul Legământ în sângele Meu ; ori de câte ori beți din el , să faceți lucrul acesta în amintirea Mea ! “
46011026	Căci ori de câte ori mâncați această pâine și beți acest pahar , vestiți moartea Domnului , până va veni El .
46011027	De aceea , oricine mănâncă pâinea sau bea paharul Domnului într-un mod nevrednic , va fi vinovat de păcat împotriva trupului și sângelui Domnului .
46011028	Fiecare trebuie să se cerceteze pe sine și abia apoi să mănânce pâinea și să bea paharul ,
46011029	pentru că acela care mănâncă și bea fără să distingă trupul Domnului , mănâncă și bea judecata împotriva lui însuși .
46011030	De aceea mulți dintre voi sunt slabi și bolnavi , și destul de mulți dorm .
46011031	Dar dacă ne cercetăm , nu mai suntem judecați .
46011032	Însă când suntem judecați de către Domnul suntem disciplinați , ca să nu fim condamnați împreună cu lumea .
46011033	Astfel , frații mei , când vă adunați să mâncați , așteptați-vă unul pe altul !
46011034	Dacă cineva este flămând , să mănânce acasă , ca să nu vă adunați pentru condamnarea voastră ! Celelalte lucruri le voi rezolva când voi veni .
46012001	Cu privire la darurile duhovnicești , fraților , nu vreau să fiți în necunoștință .
46012002	Voi știți că , atunci când erați păgâni , erați ademeniți și conduși de idolii cei muți .
46012003	De aceea , vreau să înțelegeți că nimeni care vorbește prin Duhul lui Dumnezeu nu spune : „ Isus să fie blestemat ! “ și , de asemenea , nimeni nu poate să spună : „ Isus este Domn ! “ decât prin Duhul Sfânt .
46012004	Există o diversitate de daruri , dar este Același Duh .
46012005	Există o diversitate de posibilități de slujire , dar este Același Domn .
46012006	Există , de asemenea , o diversitate de lucrări , dar este Același Dumnezeu , Cel Care face ca toate acestea să lucreze în fiecare .
46012007	Prezența Duhului este făcută cunoscută fiecăruia pentru binele tuturor .
46012008	Unuia îi este dat prin Duhul un cuvânt de înțelepciune , altuia – un cuvânt de cunoaștere , potrivit cu Același Duh ,
46012009	altuia – credință , prin Același Duh , altuia – daruri de vindecare , prin Același singur Duh ,
46012010	altuia – înfăptuirea de minuni , altuia – profeția , altuia – discernerea duhurilor , altuia – felurite limbi , altuia – interpretarea limbilor .
46012011	Toate acestea sunt făcute de Unul și Același Duh , Care dă fiecăruia în parte , așa cum vrea .
46012012	Așa cum trupul este unul și are multe mădulare , iar toate mădularele trupului , deși multe , sunt un trup , la fel este și cu Cristos .
46012013	Noi toți am fost botezați într-un singur Duh , într-un singur trup , fie iudei , fie greci , fie sclavi , fie oameni liberi , și tuturor ne-a fost dat să bem dintr-un singur Duh .
46012014	Într-adevăr , trupul nu este alcătuit numai dintr-un singur mădular , ci din mai multe .
46012015	Dacă piciorul ar spune : „ Pentru că nu sunt mână , nu aparțin trupului “ , nu este pentru aceasta din trup ?
46012016	Dacă urechea ar spune : „ Pentru că nu sunt ochi , nu aparțin trupului “ , nu este pentru aceasta din trup ?
46012017	Dacă întreg trupul ar fi ochi , unde ar fi auzul ? Dacă întreg trupul ar fi auz , unde ar fi mirosul ?
46012018	Dar , de fapt , Dumnezeu a aranjat mădularele în trup , pe fiecare dintre ele așa cum a vrut El .
46012019	Dacă însă toate ar fi un singur mădular , unde ar fi trupul ?
46012020	Dar sunt multe mădulare și un singur trup .
46012021	Ochiul nu-i poate spune mâinii : „ N-am nevoie de tine ! “ , iar capul nu le poate spune picioarelor : „ N-am nevoie de voi ! “ ,
46012022	ci , dimpotrivă , acele mădulare ale trupului care par a fi mai slabe sunt absolut necesare ,
46012023	iar acele mădulare ale trupului care ni se par mai puțin vrednice de cinste le îmbrăcăm cu mai multă cinste și mădularele noastre mai puțin plăcute le tratăm cu mai mult respect ,
46012024	pe când mădularele noastre cele mai atractive nu au nevoie de aceasta . Dar Dumnezeu așa a aranjat trupul , dând o mai mare onoare unui mădular inferior ,
46012025	ca să nu fie nici o dezbinare în trup , ci mădularele să aibă grijă unele de altele .
46012026	Dacă un mădular suferă , toate mădularele trupului suferă împreună cu el ; dacă un mădular este onorat , toate mădularele se bucură împreună cu el .
46012027	Voi sunteți trupul lui Cristos și fiecare este un mădular al lui .
46012028	Dumnezeu a desemnat în biserică mai întâi apostoli , în al doilea rând profeți , în al treilea rând învățători , apoi pe cei care fac minuni , apoi pe cei care au daruri de vindecare , de ajutorare , de administrare și pe cei ce au darul feluritelor limbi .
46012029	Sunt oare toți apostoli ? Sunt toți profeți ? Sunt toți învățători ? Fac toți minuni ?
46012030	Au toți daruri de vindecare ? Vorbesc toți în limbi ? Traduc toți ?
46012031	Deci fiți plini de râvnă după cele mai importante daruri . Și vă voi arăta o cale dincolo de orice comparație .
46013001	Dacă vorbesc în limbi omenești și îngerești , dar nu am dragoste , sunt o aramă zgomotoasă sau un chimval zăngănitor .
46013002	Dacă am darul profeției și înțeleg toate tainele și am toată cunoașterea și dacă am toată credința , așa încât să mute munții , dar nu am dragoste , nu sunt nimic .
46013003	Dacă dau tot ce am și dacă-mi dau chiar și trupul să mă laud , dar nu am dragoste , nu câștig nimic .
46013004	Dragostea este răbdătoare , dragostea este plină de bunătate , nu este invidioasă , dragostea nu se laudă , nu este mândră ,
46013005	nu se comportă indecent , nu-și urmărește propriile interese , nu se supără , nu se gândește la rău ,
46013006	nu se bucură de nedreptate , ci își găsește bucuria în adevăr ,
46013007	suportă totul , crede totul , nădăjduiește totul , suferă totul .
46013008	Dragostea nu se sfârșește niciodată . Cât privește profețiile , ele se vor sfârși ; cât privește limbile , ele vor înceta , iar cât privește cunoașterea , ea se va sfârși .
46013009	Căci cunoaștem în parte și profețim în parte ,
46013010	însă , atunci când va veni ce este desăvârșit , ceea ce există doar în parte se va sfârși .
46013011	Când eram copil , vorbeam ca un copil , judecam ca un copil , gândeam ca un copil ; când am devenit adult , am terminat cu lucrurile copilărești .
46013012	Acum vedem ca într-o reflecție din oglindă , însă atunci vom vedea față în față . Acum cunosc în parte , însă atunci voi cunoaște așa cum am fost și eu cunoscut .
46013013	Acum deci rămân acestea trei : credința , nădejdea și dragostea ; dar cea mai mare dintre ele este dragostea .
46014001	Urmăriți dragostea și fiți plini de râvnă după darurile duhovnicești , în special după darul profeției .
46014002	Căci cel ce vorbește într-o limbă nu vorbește oamenilor , ci lui Dumnezeu , întrucât nimeni nu-l înțelege , iar cu duhul spune taine .
46014003	Dar cel ce profețește le vorbește oamenilor , pentru zidire , încurajare și mângâiere .
46014004	Cel ce vorbește într-o limbă se zidește pe sine , dar cel ce profețește zidește biserica .
46014005	Eu vreau ca toți să vorbiți în limbi , și încă și mai mult – să profețiți . Cel ce profețește este mai mare decât cel ce vorbește în limbi , afară numai dacă nu este cineva să traducă , pentru ca biserica să poată fi zidită .
46014006	Acum , fraților , dacă eu vin la voi , vorbind în limbi , cu ce vă voi ajuta , dacă nu vă aduc o descoperire sau o cunoaștere sau o profeție , sau o învățătură ?
46014007	La fel este și cu lucrurile neînsuflețite , care dau un sunet , fie un fluier , fie o harfă : dacă notele nu se disting clar , cum va ști cineva ce se cântă la fluier sau la harfă ?
46014008	Dacă trâmbița dă un sunet neclar , cine va fi gata pentru bătălie ?
46014009	Așa este și cu voi : dacă nu spuneți cuvinte care să fie înțelese în limba voastră , cum va înțelege cineva ce spuneți ? Veți vorbi în vânt !
46014010	Fără îndoială , există în lume tot felul de limbi diferite și nici una nu este fără sens .
46014011	Așadar , dacă eu nu înțeleg ceea ce se spune , eu voi fi un barbar pentru cel care vorbește , iar cel care vorbește va fi un barbar pentru mine .
46014012	La fel și cu voi : întrucât sunteți plini de râvnă pentru daruri duhovnicești , căutați să le manifestați pe deplin , pentru zidirea bisericii .
46014013	De aceea , cel care vorbește într-o limbă să se roage și pentru puterea de a o traduce .
46014014	Căci , dacă mă rog într-o limbă , duhul meu se roagă , însă mintea mea este neroditoare .
46014015	Așadar , ce voi face ? Mă voi ruga cu duhul , dar mă voi ruga și cu mintea , voi cânta laude cu duhul , dar voi cânta laude și cu mintea .
46014016	Când tu mulțumești doar cu duhul , cum poate cineva , care nu înțelege , să ia parte la întâlnire și să spună „ Amin ! “ la mulțumirea ta , dacă el nu știe ce spui ?
46014017	Tu poți mulțumi bine , însă celălalt nu este zidit .
46014018	Eu Îi mulțumesc lui Dumnezeu că vorbesc în limbi mai mult decât voi toți ,
46014019	dar în biserică vreau mai degrabă să spun cinci cuvinte cu mintea mea , pentru a-i învăța pe alții , decât zece mii de cuvinte într-o altă limbă .
46014020	Fraților , nu fiți copii în gândire , ci fiți copii în ce privește răul , iar în gândire fiți maturi .
46014021	În Lege este scris : „ Într-o altă limbă și prin buze străine voi vorbi acestui popor , dar nici atunci nu Mă vor asculta , zice Domnul . “
46014022	Astfel , limbile sunt un semn nu pentru credincioși , ci pentru necredincioși , în timp ce profeția nu este un semn pentru necredincioși , ci pentru credincioși .
46014023	De aceea , dacă se adună întreaga biserică și toți vorbesc în limbi și intră cineva care nu înțelege sau intră niște necredincioși , oare nu vor spune ei că v-ați ieșit din minți ?
46014024	Dar dacă toți profețiți și intră un necredincios sau cineva care nu înțelege , va fi mustrat de toți , va fi judecat de toți ,
46014025	vor fi descoperite gândurile secrete ale inimii lui și astfel va cădea la pământ și I se va închina lui Dumnezeu , spunând : „ Într-adevăr , Dumnezeu este în mijlocul vostru ! “
46014026	Deci , ce ar trebui făcut , fraților ? Când vă adunați , fiecare are un psalm , un cuvânt de învățătură , o descoperire , o vorbă în altă limbă , o interpretare . Toate să fie făcute pentru zidire .
46014027	Dacă cineva vorbește într-o limbă , să fie doi sau cel mult trei , să fie unul după altul , iar unul să traducă .
46014028	Dacă însă nu este nimeni care să traducă , atunci să nu vorbească în biserică , ci să-și vorbească lui însuși și lui Dumnezeu .
46014029	Să vorbească doi sau trei profeți , iar alții să judece cu atenție ce este spus .
46014030	Dacă însă altuia , care stă jos , i se dă o descoperire , primul să tacă .
46014031	Toți dintre voi pot profeți pe rând , pentru ca toți să învețe și toți să fie încurajați .
46014032	Duhurile profeților le sunt supuse profeților ,
46014033	pentru că Dumnezeu nu este un Dumnezeu al dezordinii , ci al păcii . La fel ca în toate bisericile sfinților ,
46014034	femeile să tacă în biserici , pentru că nu le este permis să vorbească , ci să fie supuse , așa cum spune și Legea .
46014035	Dacă vor să afle ceva , să-și întrebe soții acasă , pentru că este rușinos pentru o femeie să vorbească în biserică .
46014036	Sau oare Cuvântul lui Dumnezeu a început cu voi ? Sau voi sunteți singurii pe care i-a atins ?
46014037	Dacă cineva crede că este profet sau este înzestrat duhovnicește , trebuie să-și dea seama că ceea ce vă scriu este o poruncă a Domnului .
46014038	Dacă însă cineva nu recunoaște aceasta , nici el nu va fi recunoscut .
46014039	Astfel , frații mei , fiți plini de râvnă pentru a profeți și nu interziceți vorbirea în limbi .
46014040	Totul trebuie să fie făcut așa cum se cuvine și în ordine .
46015001	Fraților , vă reamintesc Evanghelia pe care v-am vestit-o , pe care ați primit-o , în care ați rămas
46015002	și prin care sunteți mântuiți dacă rămâneți fermi în cuvântul pe care vi l-am vestit ; altfel ați crezut degeaba .
46015003	Ceea ce v-am dat ca fiind de primă importanță este ceea ce eu , la rândul meu , am primit : anume că Cristos a murit pentru păcatele noastre , potrivit Scripturilor ,
46015004	că a fost îngropat , că a fost înviat a treia zi , potrivit Scripturilor ,
46015005	că i S-a arătat lui Chifa și apoi celor doisprezece
46015006	și că , după aceea , li S-a arătat la peste cinci sute de frați deodată , dintre care cei mai mulți încă trăiesc , iar unii au adormit .
46015007	După aceea i S-a arătat lui Iacov , apoi tuturor apostolilor .
46015008	Ultimului dintre toți , ca unuia născut înainte de vreme , mi S-a arătat și mie .
46015009	Căci eu sunt cel mai neînsemnat dintre apostoli ; eu nu sunt vrednic să fiu numit apostol , pentru că am persecutat biserica lui Dumnezeu ,
46015010	însă prin harul lui Dumnezeu sunt ceea ce sunt , iar harul Lui față de mine n-a fost fără rezultat , ci am trudit mai mult decât oricare dintre ei , dar nu eu , ci harul lui Dumnezeu care este cu mine .
46015011	Deci – fie eu , fie ei – noi așa predicăm , iar voi așa ați crezut .
46015012	Dar dacă se predică faptul că Cristos a fost înviat din morți , cum pot spune unii dintre voi că nu există învierea morților ?
46015013	Dacă nu există o înviere a morților , nici Cristos nu a fost înviat .
46015014	Dar dacă Cristos n-a fost înviat , atunci predicarea noastră este zadarnică și , de asemenea , și credința voastră este zadarnică .
46015015	Mai mult decât atât , noi suntem găsiți ca depunând o mărturie falsă despre Dumnezeu , pentru că am depus mărturie că Dumnezeu L-a înviat pe Cristos , pe Care , dacă este adevărat că morții nu învie , nu L-a înviat .
46015016	Dacă morții nu învie , nici Cristos n-a fost înviat ,
46015017	iar dacă Cristos n-a fost înviat , atunci credința voastră este zadarnică , iar voi sunteți încă în păcatele voastre .
46015018	Atunci și cei care au murit în Cristos sunt pierduți .
46015019	Dacă numai pentru viața aceasta am nădăjduit în Cristos , atunci suntem cei mai de plâns dintre oameni !
46015020	Dar Cristos a fost înviat din morți , El fiind primul rod dintre cei care au adormit .
46015021	Întrucât moartea a venit printr-un om , învierea morților a venit tot printr-un Om .
46015022	Așa cum în Adam toți mor , la fel , în Cristos , toți vor fi înviați ,
46015023	însă fiecare la rândul lui ; primul rod este Cristos , apoi , la venirea Lui , cei ai lui Cristos .
46015024	Apoi va veni sfârșitul , când El îi va încredința Împărăția lui Dumnezeu Tatăl , după ce va fi distrus orice conducător , orice autoritate și orice putere .
46015025	Căci El trebuie să domnească până când îi va pune pe toți vrăjmașii sub picioarele Sale .
46015026	Ultimul vrăjmaș care va fi distrus va fi moartea .
46015027	Căci El „ I-a pus totul sub picioare “ . Dar când se spune că toate I-au fost supuse , este evident că aceasta nu-L include pe Cel Ce I le-a supus pe toate .
46015028	Când toate lucrurile Îi vor fi fost supuse , atunci Însuși Fiul I Se va supune Celui Ce I-a supus toate lucrurile , pentru ca Dumnezeu să fie totul în toți .
46015029	Altfel , ce vor face cei care se botează pentru cei morți ? Dacă morții nu sunt înviați nicidecum , de ce mai sunt botezați ei pentru cei morți ?
46015030	Și de ce suntem noi în pericol tot timpul ?
46015031	Sunt în pericol de m oarte în fiecare zi . Acest lucru este cert , fraților , întocmai ca lauda pe care o am cu voi în Cristos Isus , Domnul nostru .
46015032	Dacă doar din motive omenești m-am luptat cu fiarele în Efes , ce-am câștigat , dacă morții nu învie ? „ Să mâncăm și să bem , căci mâine vom muri ! “
46015033	Nu vă înșelați : „ Tovărășiile rele strică obiceiurile bune . “
46015034	Veniți-vă în fire cum se cuvine și nu mai păcătuiți ; căci sunt unii care trăiesc în ignoranță față de Dumnezeu . Spre rușinea voastră o spun .
46015035	Cineva ar putea întreba : „ Cum învie morții ? Cu ce fel de trup vor veni ? “
46015036	Ce nebunie ! Ceea ce tu semeni , nu vine la viață dacă nu moare ,
46015037	iar ceea ce semeni nu este trupul care va fi , ci doar o sămânță simplă , ca una de grâu sau de altceva .
46015038	Însă Dumnezeu îi dă fiecărei semințe un trup , așa cum dorește ; fiecărei semințe îi dă trupul ei .
46015039	Nu toate trupurile sunt la fel : unul este trupul oamenilor , altul este trupul animalelor , altul al păsărilor , altul al peștilor .
46015040	Există trupuri cerești și trupuri pământești . Există o splendoare a celor cerești și un alt fel de splendoare a celor pământești .
46015041	Alta este splendoarea soarelui , alta este splendoarea lunii și alta este splendoarea stelelor , iar o stea diferă de alta în splendoare .
46015042	La fel este și cu învierea morților . Ceea ce este semănat în putrezire , este înviat în nemurire .
46015043	Ceea ce este semănat în necinste , este înviat în slavă . Ceea ce este semănat în slăbiciune , este înviat în putere .
46015044	Este semănat trup firesc și este înviat trup duhovnicesc . Dacă există un trup firesc , există și unul duhovnicesc .
46015045	Așa este și scris : „ Primul om , Adam , a devenit un suflet viu . “ Ultimul Adam a devenit un duh care dă viață .
46015046	Dar primul nu este cel duhovnicesc , ci este cel firesc ; apoi vine cel duhovnicesc .
46015047	Primul om a fost făcut din țărâna pământului . Al doilea Om este din cer .
46015048	Așa cum era cel din țărână , așa sunt și cei din țărână ; și așa cum este Cel Ceresc , așa sunt și cei cerești .
46015049	Așa cum suntem în asemănarea celui din țărână , la fel vom fi și în asemănarea Celui Ceresc .
46015050	Ceea ce spun , fraților , sunt următoarele : carnea și sângele nu pot să moștenească Împărăția lui Dumnezeu , și nici putrezirea nu poate moșteni nemurirea .
46015051	Iată , vă spun o taină : nu toți vom adormi , dar toți vom fi schimbați
46015052	într-o clipă , într-o clipire din ochi , la cea din urmă trâmbiță . Căci trâmbița va suna , iar cei morți vor fi înviați ca nemuritori , și noi vom fi schimbați .
46015053	Căci ceea ce este supus putrezirii trebuie să se îmbrace în neputrezire , iar ceea ce este muritor trebuie să se îmbrace în nemurire .
46015054	Când ceea ce este supus putrezirii se va fi îmbrăcat în neputrezire , iar ceea ce este muritor se va fi îmbrăcat în nemurire , atunci se va împlini cuvântul care a fost scris : „ Moartea a fost înghițită în victorie .
46015055	Moarte , unde îți este victoria ? Moarte , unde îți este boldul ? “
46015056	Boldul morții este păcatul , iar puterea păcatului este Legea .
46015057	Dar mulțumiri fie aduse lui Dumnezeu , Care ne dă victoria prin Domnul nostru Isus Cristos .
46015058	De aceea , frații mei preaiubiți , fiți fermi , de neclintit , întotdeauna implicați din plin în lucrarea Domnului , pentru că știți că în Domnul strădania voastră nu este zadarnică .
46016001	Cu privire la strângerea de ajutoare pentru sfinți , faceți și voi ceea ce le-am spus și bisericilor din Galatia să facă :
46016002	în prima zi a fiecărei săptămâni , fiecare dintre voi să pună deoparte , din ceea ce a câștigat , pentru ca atunci când vin să nu mai fie necesar să se strângă nimic .
46016003	Când voi sosi , pe cei pe care-i considerați vrednici îi voi trimite cu scrisori să ducă darul vostru la Ierusalim .
46016004	Dacă mi se va părea potrivit să merg și eu , vor merge cu mine .
46016005	Voi veni la voi după ce voi trece prin Macedonia , căci prin Macedonia voi trece .
46016006	Probabil voi petrece un timp cu voi , poate chiar toată iarna , pentru ca voi să mă puteți trimite mai departe , oriunde aș merge .
46016007	Nu vreau să vă văd doar în treacăt . Sper să rămân un timp la voi , dacă Domnul îmi va permite .
46016008	Însă voi rămâne în Efes până la Cincizecime ,
46016009	întrucât mi s-a deschis o ușă largă pentru o mare lucrare , dar sunt mulți potrivnici .
46016010	Dacă vine Timotei , vedeți să se simtă fără frică între voi , pentru că și el face lucrarea Domnului , ca și mine .
46016011	De aceea , nimeni să nu-l disprețuiască . Trimiteți-l mai departe , ca să poată veni la mine , pentru că eu îl aștept împreună cu frații .
46016012	Cu privire la fratele Apolos , l-am rugat stăruitor să vină la voi , împreună cu frații . El însă n-a dorit să vină acum , ci va veni atunci când va avea o ocazie potrivită .
46016013	Vegheați , stați fermi în credință , fiți bărbați , fiți tari !
46016014	Tot ceea ce faceți să faceți cu dragoste .
46016015	Vă dau un îndemn , fraților : știți despre cei din casa lui Stefanas , că ei sunt cel dintâi rod al Ahaiei și că s-au dat pe ei înșiși pentru a-i sluji pe sfinți .
46016016	Supuneți-vă unor astfel de oameni și fiecăruia care lucrează și trudește împreună cu ei !
46016017	Mă bucur de venirea lui Ștefanas , a lui Fortunatus și a lui Ahaicus , pentru că ei , în lipsa voastră , v-au ținut locul .
46016018	Ei au înviorat duhul meu și al vostru . Apreciați astfel de oameni !
46016019	Bisericile din Asia vă salută . Aquila și Prisca , împreună cu biserica din casa lor , vă salută călduros în Domnul .
46016020	Toți frații vă salută . Salutați-vă unul pe altul cu o sărutare sfântă !
46016021	Eu , Pavel , scriu acest salut cu mâna mea .
46016022	Dacă cineva nu-L iubește pe Domnul , să fie blestemat ! Marana tha !
46016023	Harul Domnului Isus să fie cu voi !
46016024	Dragostea mea este cu voi toți , în Cristos Isus . ( Amin . )
47001001	Pavel , apostol al lui Isus Cristos prin voia lui Dumnezeu , și fratele Timotei , către biserica lui Dumnezeu care este în Corint , împreună cu toți sfinții care sunt în toată Ahaia :
47001002	har și pace de la Dumnezeu , Tatăl nostru , și de la Domnul Isus Cristos !
47001003	Binecuvântat să fie Dumnezeu , Tatăl Domnului nostru Isus Cristos , Tatăl îndurărilor și Dumnezeul oricărei încurajări ,
47001004	Cel Care ne încurajează în toate necazurile noastre , pentru a-i putea încuraja pe cei ce sunt în orice necaz , cu încurajarea cu care noi înșine suntem încurajați de Dumnezeu .
47001005	Așa cum suferințele lui Cristos abundă în noi , tot astfel , prin Cristos , suntem încurajați din abundență .
47001006	Dacă noi avem necazuri , este pentru încurajarea și mântuirea voastră ; dacă noi suntem încurajați , este pentru încurajarea voastră , care vă ajută să răbdați aceleași suferințe pe care le răbdăm și noi .
47001007	Nădejdea noastră cu privire la voi este fermă , pentru că știm că , așa cum sunteți părtași cu noi în suferință , tot așa sunteți și în încurajare .
47001008	Fraților , nu vrem să nu știți despre necazurile pe care le-am avut în Asia , pentru că am avut greutăți dincolo de puterea noastră , așa încât pierduserăm și nădejdea de a mai trăi .
47001009	Ne-am simțit ca și cum am fi primit condamnarea la moarte , ca să nu ne bazăm pe noi înșine , ci pe Dumnezeu , Care învie morții ;
47001010	El ne-a scăpat dintr-un mare pericol de moarte și va continua să ne scape . În El nădăjduim că încă ne va mai scăpa .
47001011	Uniți-vă să ne ajutați prin rugăciunile voastre și mulți vor mulțumi pentru noi datorită darului dat nouă ca răspuns la rugăciunile multora .
47001012	Lauda noastră este mărturia conștiinței noastre , potrivit căreia noi ne-am comportat în lume , și chiar mai mult față de voi , în curăția și sinceritatea care vin de la Dumnezeu , nu cu o înțelepciune firească , ci prin harul lui Dumnezeu .
47001013	Căci noi nu vă scriem altceva decât ceea ce puteți citi și înțelege . Și nădăjduiesc că până la sfârșit veți înțelege ,
47001014	așa cum ați și înțeles , în parte , că lauda voastră suntem noi , după cum și voi veți fi lauda noastră , în ziua Domnului nostru Isus .
47001015	Având această încredințare , mi-am propus mai întâi să vin la voi , ca să aveți parte de o a doua favoare .
47001016	Am vrut să vin la voi în drum spre Macedonia , să mă întorc din Macedonia tot pe la voi și să fiu trimis de voi în Iudeea .
47001017	Deci , plănuind aceasta , m-am comportat eu oare cu ușurătate ? Sau mi-am făcut planurile în mod firesc , gata să spun și „ da , da “ și „ nu , nu “ ?
47001018	Credincios este Dumnezeu , că vorbirea noastră față de voi nu este și „ da “ , și „ nu “ .
47001019	Căci Fiul lui Dumnezeu , Isus Cristos , pe Care noi L-am predicat printre voi , eu , Silvanus și Timotei , nu este „ da “ și „ nu “ , ci El este întotdeauna „ da “ ,
47001020	pentru că în El toate promisiunile lui Dumnezeu sunt „ da “ . De aceea , prin El spunem „ Amin ! “ , spre slava lui Dumnezeu .
47001021	Cel Care ne întărește împreună cu voi , în Cristos , și Care ne-a uns , este Dumnezeu .
47001022	El ne-a și pecetluit și ne-a dat în inimă Duhul ca pe o garanție .
47001023	Îl chem pe Dumnezeu ca martor al sufletului meu , spunându-vă că n-am mai venit în Corint tocmai ca să vă cruț .
47001024	Nu că noi domnim peste credința voastră , ci suntem conlucrători cu voi pentru bucuria voastră , căci voi stați fermi în credință .
47002001	Astfel , am hotărât să nu mai vin din nou la voi în durere ,
47002002	pentru că , dacă eu vă întristez , atunci cine mă va mai încuraja pe mine , dacă nu cel pe care l-am întristat ?
47002003	Am scris așa , pentru ca atunci când voi veni să nu fiu întristat de cei care ar trebui să mă bucure , căci sunt încredințat cu privire la voi toți că bucuria mea este bucuria voastră , a tuturor .
47002004	V-am scris din durerea și din necazul inimii și cu multe lacrimi , nu ca să vă întristez , ci ca să vă dați seama de dragostea pe care o am din belșug față de voi .
47002005	Dacă cineva a fost o pricină de întristare , nu pe mine m-a întristat , ci , într-o oarecare măsură , ca să nu fiu prea sever , pe voi toți .
47002006	Este suficient pentru acesta faptul că a fost pedepsit de cei mai mulți dintre voi .
47002007	Astfel , acum ar trebui să-l iertați și să-l încurajați , ca să nu fie copleșit de prea multă întristare .
47002008	De aceea , vă îndemn să vă declarați iarăși dragostea față de el .
47002009	Căci v-am scris și ca să vă pun la încercare și să văd dacă sunteți ascultători în toate .
47002010	Pe cine iertați voi , îl iert și eu . Ceea ce am iertat , dacă am iertat ceva , a fost de dragul vostru , în prezența lui Cristos ,
47002011	ca să nu dăm câștig de cauză lui Satan , pentru că noi nu suntem în necunoștință de planurile lui .
47002012	Când am venit la Troa pentru Evanghelia lui Cristos și mi-a fost deschisă o ușă în Domnul ,
47002013	n-am avut liniște în duhul meu , pentru că nu l-am găsit acolo pe Titus , fratele meu . Astfel , mi-am luat rămas bun de la ei și m-am dus în Macedonia .
47002014	Îi mulțumim însă lui Dumnezeu , Care ne conduce întotdeauna la biruință , în Cristos , și răspândește prin noi în orice loc mireasma cunoașterii Lui .
47002015	Căci , pentru Dumnezeu , noi suntem mireasma lui Cristos printre cei ce sunt mântuiți și printre cei ce pier ;
47002016	pentru aceștia o mireasmă de la moarte spre moarte , iar pentru aceia o mireasmă de la viață spre viață . Și cine este destoinic pentru aceste lucruri ?
47002017	Spre deosebire de mulți alții , noi nu facem negustorie cu Cuvântul lui Dumnezeu , ci vorbim ca niște oameni sinceri și , ca unii trimiși de Dumnezeu , vorbim în prezența lui Dumnezeu , în Cristos .
47003001	Începem oare din nou să ne recomandăm singuri ? Oare avem nevoie , așa cum au unii , de scrisori de recomandare către voi sau de la voi ?
47003002	Voi înșivă sunteți scrisoarea noastră de recomandare , scrisă în inimile noastre , cunoscută și citită de toți oamenii ,
47003003	arătând că sunteți o scrisoare a lui Cristos , pregătită de noi , scrisă nu cu cerneală , ci cu Duhul Dumnezeului celui Viu , nu pe table de piatră , ci pe niște table care sunt inimi de carne .
47003004	O astfel de încredere avem , prin Cristos , înaintea lui Dumnezeu .
47003005	Nu că prin noi înșine suntem destoinici , pretinzând că ceva vine de la noi , ci destoinicia noastră vine de la Dumnezeu ,
47003006	Care ne-a și făcut destoinici să fim slujitorii Noului Legământ , nu al literei , ci al Duhului , pentru că litera ucide , dar Duhul dă viață .
47003007	Dar dacă slujba morții , încrustată în litere , pe table de piatră , a fost cu slavă , astfel încât poporul Israel n-a putut privi la fața lui Moise , din cauza strălucirii trecătoare a feței lui ,
47003008	cu cât mai mult este cu slavă slujba Duhului ?
47003009	Căci , dacă în slujba aducătoare de condamnare era slavă , cu mult mai mult slujba aducătoare de dreptate va abunda de slavă !
47003010	Fiindcă ceea ce a fost slăvit , nici n-a fost slăvit , din pricina slavei care o întrece cu mult .
47003011	Într-adevăr , dacă ceea ce era trecător a fost cu slavă , cu mult mai mult este cu slavă ceea ce rămâne .
47003012	Deci , întrucât avem o astfel de nădejde , lucrăm cu mare îndrăzneală ,
47003013	nu ca Moise , care și-a pus un văl peste față pentru ca fiii lui Israel să nu se uite la sfârșitul a ceea ce era trecător .
47003014	Însă mințile lor erau împietrite . Până în ziua de astăzi , același văl rămâne neridicat când ei citesc din Vechiul Legământ , pentru că doar în Cristos acest văl este dat la o parte .
47003015	Până astăzi , oricând este citit Moise , pe mințile lor este un văl ,
47003016	dar atunci când cineva se întoarce la Domnul , vălul este dat la o parte .
47003017	Domnul este Duhul , iar acolo unde este Duhul Domnului este libertate .
47003018	Noi toți , cu fețe neacoperite , reflectăm slava Domnului , ca într-o oglindă , și suntem transformați în asemănarea Sa din slavă în slavă ; aceasta vine de la Domnul , Care este Duhul .
47004001	De aceea , întrucât prin îndurarea lui Dumnezeu avem această slujbă , nu suntem descurajați ,
47004002	ci respingem lucrurile ascunse și rușinoase , nu ne purtăm cu viclenie , nici nu falsificăm Cuvântul lui Dumnezeu , ci , prin arătarea deschisă a adevărului , ne recomandăm pe noi înșine în fața conștiinței oricărui om , înaintea lui Dumnezeu .
47004003	Iar dacă Evanghelia noastră este acoperită , este acoperită pentru cei ce pier ,
47004004	ale căror minți necredincioase le-a orbit dumnezeul acestui veac , ca să nu strălucească lumina Evangheliei slavei lui Cristos , Care este chipul lui Dumnezeu .
47004005	Noi nu ne predicăm pe noi înșine , ci pe Isus Cristos ca Domn , iar pe noi înșine ca sclavii voștri , datorită lui Isus .
47004006	Dumnezeu , Care a spus : „ Să lumineze lumina din întuneric ! “ , a luminat și inimile noastre , pentru a ne da lumina cunoașterii slavei lui Dumnezeu strălucind pe fața lui Isus .
47004007	Dar noi avem această bogăție în niște vase de lut , pentru a arăta că această putere nemaipomenită Îi aparține lui Dumnezeu și nu vine de la noi .
47004008	Suntem asupriți în orice fel , dar nu zdrobiți , luați prin surprindere , dar nu disperați ,
47004009	persecutați , dar nu părăsiți , trântiți la pământ , dar nu distruși ,
47004010	purtăm întotdeauna în trupul nostru moartea lui Isus , pentru ca și viața lui Isus să fie văzută în trupurile noastre .
47004011	Căci noi , care suntem vii , suntem întotdeauna dați la moarte datorită lui Isus , pentru ca și viața lui Isus să fie văzută în trupul nostru muritor .
47004012	Astfel , în noi lucrează moartea , iar în voi viața .
47004013	Însă , fiindcă avem același duh al credinței , potrivit cu ceea ce este scris : „ Am crezut , de aceea am vorbit ! “ , și noi credem , și de aceea vorbim .
47004014	Știm că Cel Ce L-a înviat pe Domnul Isus ne va învia și pe noi împreună cu Isus și ne va duce împreună cu voi în prezența Sa .
47004015	Toate sunt pentru voi , pentru ca harul , atingând mulți oameni , să facă să abunde mulțumirea , spre slava lui Dumnezeu .
47004016	De aceea , noi nu ne descurajăm ci , chiar dacă omul nostru din afară piere , totuși omul nostru dinăuntru este înnoit din zi în zi .
47004017	Căci necazul nostru ușor de purtat și temporar , lucrează în noi o greutate veșnică de slavă , dincolo de orice imaginație .
47004018	Noi nu ne uităm la lucrurile care se văd , ci la cele care nu se văd , deoarece cele care se văd sunt trecătoare , dar cele care nu se văd sunt veșnice .
47005001	Noi știm într-adevăr că , dacă este distrusă casa cortului nostru pământesc , avem o locuință de la Dumnezeu , o casă veșnică în ceruri , care nu este făcută de mâini omenești .
47005002	Căci gemem în cortul acesta , dorind să ne îmbrăcăm peste el cu lăcașul nostru ceresc ,
47005003	negreșit dacă , după ce vom fi îmbrăcați , nu vom fi găsiți goi .
47005004	În timp ce suntem în acest cort , gemem și suntem împovărați , nu pentru că dorim să fim dezbrăcați , ci pentru că dorim să fim îmbrăcați , pentru ca ceea ce este muritor să fie înghițit de viață .
47005005	Și Cel Ce ne-a pregătit pentru aceasta este Dumnezeu , Care ne-a dat Duhul ca pe o garanție .
47005006	De aceea , întotdeauna suntem plini de încredere , chiar dacă știm că , atâta timp cât suntem acasă în trup , suntem departe de Domnul .
47005007	Căci noi umblăm prin credință , nu prin vedere ;
47005008	avem încredere și ne place mult mai mult să fim departe de trup și să fim acasă cu Domnul .
47005009	Astfel , fie că suntem acasă , fie că suntem departe de casă , scopul nostru este să-I fim plăcuți ,
47005010	fiindcă toți trebuie să ne înfățișăm înaintea tronului de judecată al lui Cristos , pentru ca fiecare să-și primească răsplata pentru ceea ce a făcut în timp ce era în trup , fie bine , fie rău .
47005011	Așadar , cunoscând frica de Domnul , încercăm să-i convingem pe oameni . Noi suntem pe deplin cunoscuți de către Dumnezeu și sper că , de asemenea , suntem cunoscuți și conștiințelor voastre .
47005012	Noi nu ne recomandăm din nou înaintea voastră , ci vă dăm o ocazie de a vă lăuda cu noi , ca să puteți răspunde celor care se laudă cu înfățișarea exterioară , și nu cu inima .
47005013	Dacă ne-am ieșit din minți , pentru Dumnezeu ne-am ieșit ; dacă suntem întregi la minte , pentru voi suntem .
47005014	Căci dragostea lui Cristos ne constrânge , întrucât suntem convinși că atunci când Unul a murit pentru toți , toți au murit .
47005015	El a murit pentru toți , pentru ca cei vii să nu mai trăiască pentru ei înșiși , ci pentru Cel Ce a murit și a fost înviat pentru ei .
47005016	Astfel , de acum , noi nu mai cunoaștem pe nimeni în felul lumii . Chiar dacă odată L-am cunoscut pe Cristos în felul lumii , acum nu-L mai cunoaștem așa .
47005017	Astfel , dacă cineva este în Cristos , este o nouă creație . Cele vechi s-au dus ; iată , toate au devenit noi !
47005018	Toate acestea sunt de la Dumnezeu , Care , prin Cristos , ne-a împăcat cu Sine și ne-a dat mesajul împăcării :
47005019	anume acela că Dumnezeu era în Cristos , împăcând lumea cu Sine , nemaiținând în seamă păcatele oamenilor , și ne-a încredințat nouă Cuvântul împăcării .
47005020	Deci noi suntem ambasadori ai lui Cristos și , ca și cum Dumnezeu ar îndemna prin noi , vă rugăm , în Numele lui Cristos , împăcați-vă cu Dumnezeu !
47005021	El , pentru noi , L-a făcut păcat pe Cel Ce n-a cunoscut păcatul , pentru ca , în El , să devenim dreptatea lui Dumnezeu .
47006001	Lucrând împreună cu Dumnezeu , vă îndemnăm să nu primiți harul lui Dumnezeu în zadar .
47006002	Căci El spune : „ La vremea îndurării te-am ascultat și în ziua mântuirii te-am ajutat . “ Iată că acum este vremea îndurării ! Iată că acum este ziua mântuirii !
47006003	Nu punem nici un obstacol în calea nimănui , pentru ca slujba noastră să nu fie criticată ,
47006004	ci în toate ne arătăm ca niște slujitori ai lui Dumnezeu , în îndelungă răbdare , în necazuri , în greutăți , în strâmtorări ,
47006005	în bătăi , în închisori , în răscoale , în osteneli , în nopți nedormite , în posturi ,
47006006	în curăție , în cunoaștere , în răbdare , în bunătate , în Duhul Sfânt , într-o dragoste fără ipocrizie ,
47006007	în Cuvântul adevărului , în puterea lui Dumnezeu , prin armele dreptății , în mâna dreaptă și în mâna stângă ,
47006008	în glorie și dezonoare , în defăimare și vorbire de bine . Suntem priviți ca niște impostori , deși suntem adevărați ;
47006009	ca niște necunoscuți , deși suntem bine cunoscuți ; ca unii care murim , deși iată că trăim ; ca niște pedepsiți , deși nu suntem omorâți ;
47006010	ca niște întristați , deși suntem întotdeauna bucuroși ; ca niște săraci , deși îmbogățim pe mulți ; ca neavând nimic , deși avem toate lucrurile .
47006011	Am vorbit deschis față de voi , corintienilor , iar inima ne este larg deschisă !
47006012	Noi nu punem nici un fel de restricții sentimentelor noastre față de voi , dar voi v-ați oprit sentimentele față de noi .
47006013	Deci , la rândul vostru – vă vorbesc ca unor copii – deschideți-vă și voi larg inimile !
47006014	Nu vă înjugați la un jug nepotrivit cu cei necredincioși . Căci ce parteneriat poate fi între dreptate și fărădelege ? Sau ce părtășie poate fi între lumină și întuneric ?
47006015	Ce armonie poate fi între Cristos și Belial ? Sau ce parte au în comun cel credincios cu cel necredincios ?
47006016	Ce înțelegere poate fi între Templul lui Dumnezeu și idoli ? Noi suntem Templul Dumnezeului celui Viu , așa cum a spus Dumnezeu : „ Voi locui în ei , voi umbla printre ei și voi fi Dumnezeul lor , iar ei vor fi poporul Meu . “
47006017	„ De aceea , ieșiți din mijlocul lor , separați-vă ! zice Domnul . Nu atingeți nimic necurat , iar Eu vă voi primi . “
47006018	„ Eu voi fi Tatăl vostru , iar voi veți fi fiii și fiicele Mele , zice Domnul cel Atotputernic . “
47007001	Preaiubiților , întrucât avem aceste promisiuni , să ne curățim de orice pângărește trupul și duhul , desăvârșind sfințenia în frică de Dumnezeu .
47007002	Deschideți-vă inima față de noi ! N-am făcut rău nimănui , n-am corupt pe nimeni , n-am exploatat pe nimeni .
47007003	Nu spun aceasta ca să vă condamn , căci am spus mai înainte că sunteți în inimile noastre , fie că murim împreună , fie că trăim împreună .
47007004	Am mare încredere în voi ; sunt atât de mândru de voi , sunt încurajat și foarte bucuros în fiecare dintre necazurile noastre .
47007005	Când am venit în Macedonia , trupurile noastre n-au avut odihnă , ci am fost necăjiți în toate felurile : lupte din afară , temeri dinăuntru .
47007006	Însă Dumnezeu , Care-i încurajează pe cei deznădăjduiți , ne-a încurajat prin venirea lui Titus ,
47007007	și nu doar prin venirea sa , ci și prin încurajarea pe care ne-a adus-o vorbindu-ne despre voi , când ne-a spus despre dorința voastră puternică , despre durerea voastră adâncă și despre devotamentul vostru pentru mine . Astfel , m-am bucurat și mai mult .
47007008	Chiar dacă scrisoarea mea v-a întristat , nu regret . Și chiar dacă am regretat , căci văd că scrisoarea mea v-a întristat , măcar că numai pentru puțin timp ,
47007009	totuși acum mă bucur , nu pentru că ați fost întristați , ci pentru că întristarea voastră v-a dus la pocăință , pentru că ați fost întristați după voia lui Dumnezeu , ca nimeni să nu sufere nici o pierdere din cauza noastră .
47007010	Căci întristarea după voia lui Dumnezeu lucrează pocăința care duce la mântuire și în ea nu este regret , dar întristarea lumii produce moarte .
47007011	Vedeți ce devotament a produs în voi această întristare după voia lui Dumnezeu , ce apărare , ce indignare , ce teamă , ce dorință , ce râvnă , ce dorință de dreptate ! În toate v-ați arătat fără vină în această problemă .
47007012	Astfel , deși v-am scris , n-am făcut-o din cauza celui ce a făcut răul sau din cauza celui ce a suferit răul , ci pentru a vă arăta cât de profund este devotamentul nostru față de voi , înaintea lui Dumnezeu .
47007013	Prin aceasta suntem încurajați . Pe lângă încurajarea noastră , ne bucurăm și mai mult de bucuria lui Titus , pentru că duhul lui a fost înviorat de voi toți .
47007014	M-am lăudat lui cu voi și nu m-ați făcut de rușine , ci , așa cum tot ce v-am spus a fost adevărat , tot astfel și lauda noastră cu voi înaintea lui Titus s-a dovedit adevărată .
47007015	Astfel , dragostea lui pentru voi se întărește când își reamintește de ascultarea voastră , a tuturor , de felul cum l-ați primit cu frică și cutremur .
47007016	Mă bucur că pot avea deplină încredere în voi .
47008001	Vreau să știți , fraților , despre harul pe care Dumnezeu l-a dat în bisericile din Macedonia ,
47008002	pentru că , fiind încercați deosebit de mult prin necazuri , bucuria lor abundentă și marea lor sărăcie au rezultat într-o manifestare de har abundentă .
47008003	Eu depun mărturie că ei au dat din proprie inițiativă , după puterea lor și chiar dincolo de puterea lor ,
47008004	rugându-ne cu multă insistență pentru harul de a fi părtași la această slujire pentru sfinți ,
47008005	și nu așa cum ne-am așteptat , ci s-au dedicat pe ei înșiși , mai întâi Domnului , iar apoi , prin voia lui Dumnezeu , nouă .
47008006	Astfel , l-am îndemnat pe Titus , pentru că el a început mai devreme această lucrare , să ducă la capăt această binefacere a harului din partea voastră .
47008007	Acum , așa cum vă distingeți în toate – în credință , în vorbire , în cunoaștere , într-o dedicare totală și în dragostea pe care ați învățat -o de la noi – să vă distingeți și în această binefacere a harului .
47008008	Nu vă spun aceasta ca pe o poruncă , ci verific , prin dedicarea altora , cât de adevărată este dragostea voastră .
47008009	Voi cunoașteți harul Domnului nostru Isus Cristos , Care , deși a fost bogat , de dragul vostru a devenit sărac , pentru ca voi să vă îmbogățiți prin sărăcia Lui .
47008010	Vă dau sfatul meu , pentru ceea ce este cel mai bine pentru voi în această problemă : anul trecut ați fost primii nu doar în a face , ci și în a dori să faceți ;
47008011	acum deci terminați lucrarea , pentru ca , tot așa cum ați dorit , tot astfel să și dați , după posibilitățile pe care le aveți .
47008012	Dacă există dorință , darul este primit potrivit cu ceea ce are cineva , nu cu ceea ce nu are .
47008013	Aceasta nu este pentru ca alții să fie ușurați , iar voi să fiți împovărați , ci pentru a fi egalitate .
47008014	Abundența pe care voi o aveți acum îi poate ridica pe cei care sunt în nevoi , pentru ca , la rândul lor , abundența lor să împlinească nevoia voastră . Astfel , va fi egalitate ,
47008015	așa cum este scris : „ Celui ce a adunat mai mult , nu i-a rămas în plus , iar cel ce a adunat mai puțin n-a dus lipsă . “
47008016	Îi sunt recunoscător lui Dumnezeu , Care a pus în inima lui Titus aceeași dedicare pentru voi pe care o am și eu .
47008017	Căci el nu numai că a primit bine apelul vostru , ci vine acum la voi din proprie inițiativă și cu mai mult entuziasm decât oricând .
47008018	Împreună cu el vi-l trimit și pe fratele care este lăudat de toate bisericile , datorită Evangheliei .
47008019	Nu doar atât , dar el a fost desemnat de biserici să călătorească împreună cu noi în timp ce administrăm această binefacere a harului , pentru slava Domnului Însuși și pentru a ne arăta bunăvoința .
47008020	Suntem atenți , ca să nu stârnim vreo plângere cu privire la modul în care administrăm acest dar generos .
47008021	Căci avem grijă să facem ceea ce este bine nu doar înaintea Domnului , ci și înaintea oamenilor .
47008022	Îl trimitem pe fratele nostru cu ei – frate pe care deseori l-am pus la încercare și l-am găsit dedicat , dar care acum este mai dedicat decât oricând – pentru că are mare încredere în voi .
47008023	În ce-l privește pe Titus , el este părtaș și conlucrător cu mine pentru voi . În ce-i privește pe frații noștri , ei sunt trimiși ai bisericii , slava lui Cristos .
47008024	De aceea , în mod deschis , înaintea bisericilor , arătați-le dovada dragostei voastre și motivul nostru de laudă cu privire la voi .
47009001	Nu este necesar să vă scriu despre această slujire pentru sfinți ,
47009002	pentru că eu cunosc bunăvoința voastră , cu care mă laud înaintea celor din Macedonia , spunând că Ahaia a fost gata încă de anul trecut . Râvna voastră i-a încurajat pe cei mai mulți dintre ei .
47009003	Îi trimit însă pe frați pentru ca lauda noastră să nu fie dovedită ca fiind goală – în acest caz , așa cum am spus , să fiți pregătiți .
47009004	Dacă cei din Macedonia ar veni cu mine și v-ar găsi nepregătiți , ce rușine ne-ar fi – ca să nu mai vorbesc despre rușinea voastră – pentru că am avut o astfel de încredere în voi !
47009005	Astfel , cred , fraților , că este necesar să vă îndemn , să vin la voi mai înainte , pentru a pregăti darul pe care l-ați promis ; atunci , el va fi gata ca un lucru pe care vreți să-l dați și nu ca o constrângere .
47009006	Reamintiți-vă : cine seamănă puțin va secera puțin , iar cine seamănă mult va secera mult .
47009007	Fiecare să facă așa cum a hotărât în inima lui , nu cu regret , nici din constrângere , pentru că Dumnezeu îl iubește pe dătătorul voios .
47009008	Dumnezeu poate să vă dea din abundență orice dar , pentru ca , având întotdeauna lucrurile de care aveți nevoie , să faceți cât mai multe fapte bune ,
47009009	așa cum este scris : „ A împărțit , a dăruit celor nevoiași , dreptatea lui rămâne pentru totdeauna . “
47009010	Cel Ce asigură sămânță pentru semănător și pâine pentru hrană va asigura și va înmulți și sămânța voastră pentru semănat și va crește roadele dreptății voastre .
47009011	Astfel veți fi îmbogățiți în orice privință , pentru întreaga voastră generozitate care , prin noi , va face să aducă mulțumiri lui Dumnezeu .
47009012	Căci ajutorul acestei lucrări pe care o faceți voi nu doar că împlinește nevoile sfinților , ci și abundă în mulțumiri aduse lui Dumnezeu .
47009013	În urma dovezii acestui ajutor , voi Îl slăviți pe Dumnezeu prin ascultarea voastră față de mărturisirea Evangheliei lui Cristos și prin generozitatea contribuției față de ei și față de alții ,
47009014	iar ei se vor ruga pentru voi cu dragoste , datorită harului deosebit de mare al lui Dumnezeu , pe care El vi l-a dat vouă .
47009015	Mulțumiri fie aduse lui Dumnezeu pentru darul Său nespus de mare !
47010001	Eu însumi , Pavel , vă îndemn , prin blândețea și bunătatea lui Cristos – eu , care sunt blând când sunt cu voi , dar plin de curaj când sunt departe de voi –
47010002	vă rog ca , atunci când sunt prezent , să nu fie nevoie să-mi arăt curajul de a-i înfrunta pe cei ce consideră că noi trăim după fire !
47010003	Noi , deși trăim în fire , nu ne luptăm potrivit cu firea .
47010004	Căci armele noastre de luptă nu sunt firești , ci sunt făcute puternice de Dumnezeu pentru a dărâma fortărețe . Noi răsturnăm argumentele
47010005	și orice înălțime semeață care se ridică împotriva cunoașterii lui Dumnezeu , și orice gând îl facem sclav ascultării de Cristos .
47010006	Suntem gata să pedepsim orice act de neascultare , odată ce ascultarea voastră este deplină .
47010007	Voi vă uitați la înfățișarea exterioară . Dacă cineva este convins că este al lui Cristos , el însuși ar trebui să ia în considerare faptul că , așa cum el este al lui Cristos , la fel suntem și noi .
47010008	Chiar dacă mă laud ceva mai mult cu autoritatea noastră , pe care Domnul ne-a dat-o pentru zidirea și nu pentru dărâmarea voastră , nu-mi va fi rușine de ea ,
47010009	pentru că nu vreau să par , prin scrisorile mele , ca unul care vrea să vă înspăimânte .
47010010	Unii spun : „ Scrisorile lui sunt cu greutate și puternice , dar când este prezent , este slab și cuvântul lui este disprețuit . “
47010011	Astfel de oameni ar trebui să ia în considerare că ceea ce spunem în scrisori , când suntem absenți , este și în faptă când suntem prezenți .
47010012	Noi n-ar trebui să îndrăznim să ne clasificăm sau să ne comparăm cu cei care se recomandă singuri , însă , când ei se măsoară unul cu altul și se compară unul cu altul , nu dau dovadă de înțelepciune .
47010013	Noi însă nu ne lăudăm peste măsură , ci în măsura limitelor pe care ni le-a încredințat Dumnezeu , măsură care se întinde chiar și până la voi .
47010014	Nu ne întindem dincolo de ea , ca și cum n-am fi ajuns până la voi , căci am venit primii la voi cu Evanghelia lui Cristos .
47010015	Nu ne lăudăm dincolo de limite , adică cu ostenelile altora , ci nădejdea noastră este că , așa cum credința voastră crește , sfera noastră de lucru între voi va fi lărgită și mai mult ,
47010016	ca să putem vesti Evanghelia în țările de dincolo de voi , fără să ne lăudăm cu o lucrare deja făcută în sfera de lucru a altuia .
47010017	Însă „ Cel ce se laudă să se laude în Domnul . “
47010018	Fiindcă nu cel ce se recomandă singur este aprobat , ci cel pe care Domnul îl recomandă .
47011001	Vreau să acceptați puțină nebunie din partea mea și să aveți răbdare cu mine .
47011002	Sunt gelos cu gelozia lui Dumnezeu , căci v-am logodit cu un bărbat , pentru a vă înfățișa ca pe o fecioară curată lui Cristos .
47011003	Mi-e teamă însă că , așa cum șarpele a înșelat-o pe Eva cu viclenia lui , gândurile voastre vor fi pervertite de la sinceritatea și curăția față de Cristos .
47011004	Căci dacă cineva vine și vă predică un alt Isus decât Cel pe Care vi L-am predicat noi , sau dacă voi primiți un alt duh decât Cel pe Care L-ați primit , sau o altă evanghelie decât cea pe care ați primit-o , voi îngăduiți cu ușurință toate acestea !
47011005	Eu consider că nu le sunt inferior în nici o privință acelor „ apostoli deosebiți “ .
47011006	Chiar dacă sunt neinstruit în vorbire , nu sunt însă și în cunoaștere ; și v-am arătat aceasta în orice fel și în toate lucrurile .
47011007	Sau am făcut oare un păcat , umilindu-mă pentru ca voi să fiți înălțați , întrucât v-am vestit Evanghelia lui Dumnezeu în dar ?
47011008	Am împovărat alte biserici , primind plată de la ele , ca să vă slujesc vouă ,
47011009	iar când am fost la voi și eram în nevoi , n-am pus povară asupra nimănui , pentru că nevoile mele au fost împlinite de către frații care au venit din Macedonia . M-am abținut și mă voi abține de la a fi o povară pentru voi .
47011010	Așa cum adevărul lui Cristos este în mine , nimeni nu va opri această laudă a mea în regiunile Ahaiei .
47011011	De ce ? Pentru că nu vă iubesc ? Dumnezeu știe că vă iubesc .
47011012	Voi continua să fac ceea ce fac , ca să distrug orice prilej al celor care vor să fie recunoscuți ca egali ai noștri în lucrurile cu care se laudă ,
47011013	pentru că astfel de oameni sunt apostoli falși , lucrători care înșală , deghizându-se în apostoli ai lui Cristos .
47011014	Nu este de mirare , pentru că însuși Satan se deghizează în înger de lumină .
47011015	Nu este mare lucru deci dacă slujitorii săi se deghizează în slujitori ai dreptății ; sfârșitul lor va fi după faptele lor .
47011016	Vă spun din nou : nimeni să nu creadă că sunt nebun , dar , dacă o faceți , atunci acceptați-mă ca și cum aș fi nebun , ca să mă laud și eu puțin !
47011017	În această încredere lăudăroasă , ceea ce spun nu este ceea ce Domnul ar vrea să spun , ci este ca o nebunie .
47011018	Întrucât mulți se laudă potrivit firii , mă voi lăuda și eu .
47011019	Căci voi sunteți înțelepți și-i răbdați cu bucurie pe nebuni !
47011020	Voi îngăduiți dacă cineva vă înrobește , dacă cineva vă exploatează , dacă cineva vă abuzează , dacă cineva vă privește de sus , dacă cineva vă lovește peste față .
47011021	O spun spre rușinea mea , pentru că noi am fost prea slabi pentru aceasta . Dar cu orice altceva ar îndrăzni cineva să se laude – vorbesc ca un nebun – îndrăznesc și eu să mă laud !
47011022	Sunt ei evrei ? Și eu sunt ! Sunt ei israeliți ? Și eu sunt ! Sunt ei urmași ai lui Avraam ? Și eu sunt !
47011023	Sunt ei slujitori ai lui Cristos ? – vorbesc ca un ieșit din minți . Eu sunt și mai mult ! Am trudit mult mai mult , am fost în închisoare mult mai mult , am fost biciuit mult mai sever , deseori în pericol de moarte ;
47011024	de cinci ori am primit de la iudei patruzeci de lovituri fără una ,
47011025	de trei ori am fost bătut cu nuiele , o dată am fost împroșcat cu pietre , de trei ori am naufragiat , am fost o zi și o noapte în largul mării ,
47011026	adesea în călătorii , în pericole pe râuri , în pericole din cauza tâlharilor , în pericole din cauza celor din neamul meu , în pericole din cauza neamurilor , în pericole în cetate , în pericole în pustie , în pericole pe mare , în pericole datorită fraților falși ,
47011027	muncind și trudind din greu , deseori neputând dormi , flămând și însetat , deseori fără hrană , în frig și fără haine
47011028	și , dincolo de alte lucruri , era și preocuparea mea zilnică : îngrijorarea mea pentru toate bisericile .
47011029	Cine este slab și eu să nu mă simt slab ? Cine cade în păcat și eu să nu ard ?
47011030	Dacă trebuie să mă laud , mă voi lăuda cu lucrurile care îmi arată slăbiciunea .
47011031	Dumnezeu și Tatăl Domnului Isus , Care este binecuvântat în veci , știe că nu mint .
47011032	În Damasc , guvernatorul regelui Areta a păzit cetatea Damasc ca să mă prindă ,
47011033	dar am fost coborât într-un coș , printr-o fereastră din zid , și am scăpat din mâinile lui .
47012001	E nevoie să mă laud , măcar că nu este nimic de câștigat ; voi recurge totuși la vedeniile și descoperirile Domnului .
47012002	Cunosc un om în Cristos , care , acum paisprezece ani – dacă era în trup , nu știu ; dacă era în afara trupului , nu știu , Dumnezeu știe – a fost răpit în al treilea cer .
47012003	Știu că omul acesta – dacă era în trup sau dacă era în afara trupului , nu știu , Dumnezeu știe –
47012004	a fost răpit în Rai și a auzit lucruri care nu pot fi exprimate în cuvinte , lucruri care nu-i sunt permise omului să le spună .
47012005	Cu un astfel de om mă voi lăuda ; dar cu mine însumi nu mă voi lăuda decât cu slăbiciunile mele .
47012006	Însă dacă vreau să mă laud nu voi fi un nebun , pentru că voi spune adevărul ; dar nu mă voi lăuda , pentru ca nimeni să nu mă considere mai sus decât ceea ce vede în mine sau aude de la mine ,
47012007	chiar având în vedere caracterul nemaipomenit al acestor descoperiri . De aceea , ca să nu mă îngâmf , mi-a fost dat un țepuș în carne , un mesager al lui Satan , ca să-mi facă rău și astfel să nu mă îngâmf .
47012008	De trei ori I-am cerut Domnului să mi-l ia .
47012009	Dar El mi-a zis : „ Harul Meu îți este de ajuns , căci puterea Mea este făcută desăvârșită în slăbiciune . “ Așadar , mă voi lăuda mult mai bucuros cu slăbiciunile mele , pentru ca puterea lui Cristos să poată locui în mine .
47012010	De aceea , eu sunt mulțumit în slăbiciuni , în insulte , în greutăți , în persecuții și necazuri , de dragul lui Cristos , pentru că atunci când sunt slab , sunt puternic .
47012011	Am ajuns nebun ; voi m-ați forțat ! Eu ar fi trebuit să fiu recomandat de voi , căci nu le sunt cu nimic inferior acestor „ apostoli minunați “ , măcar că eu sunt nimic .
47012012	Semnele care arată că sunt apostol au fost făcute între voi , cu toată răbdarea , atât semne , cât și fapte puternice și minuni .
47012013	Ați fost tratați mai rău decât alte biserici prin faptul că numai pentru voi n-am fost niciodată o povară ? Iertați-mi această nedreptate !
47012014	Sunt gata să vin la voi pentru a treia oară ; și nu voi fi o povară , pentru că eu nu lucrurile voastre le vreau , ci pe voi . Nu copiii ar trebui să adune pentru părinți , ci părinții pentru copii .
47012015	Voi cheltui bucuros tot ce am și mă voi da pe mine însumi pentru sufletele voastre . Oare voi fi iubit mai puțin pentru că v-am iubit atât de mult ?
47012016	Să presupunem că n-am pus greutăți asupra voastră , dar , fiind un om viclean , v-am prins prin înșelare .
47012017	V-am exploatat prin vreunul dintre cei pe care vi i-am trimis ?
47012018	L-am rugat pe Titus să meargă și l-am trimis pe fratele cu el . Oare v-a exploatat Titus ? N-am umblat noi în același Duh ? N-am călcat noi pe aceleași urme ?
47012019	Credeți că în tot acest timp ne-am apărat pe noi înșine înaintea voastră ? Noi vorbim înaintea lui Dumnezeu , în Cristos . Preaiubiților , toate lucrurile pe care le facem sunt pentru zidirea voastră .
47012020	Mă tem că , atunci când voi veni , nu vă voi găsi așa cum aș vrea să fiți și nici voi nu mă veți găsi așa cum vreți . Mi-e teamă că ar putea fi ceartă , invidie , mânii , ambiții egoiste , calomnii , bârfe , îngâmfări , tulburări .
47012021	Mă tem că atunci când voi veni din nou , Dumnezeul meu mă va smeri în prezența voastră și mă voi mâhni pentru mulți care au păcătuit în trecut și nu s-au pocăit de necurăția , desfrâul și depravarea pe care le-au practicat .
47013001	Aceasta este a treia oară când vin la voi . „ Orice vorbă trebuie să fie susținută pe baza mărturiei a doi sau trei martori . “
47013002	Le-am spus mai dinainte celor ce au păcătuit în trecut și tuturor celorlalți , și le spun mai dinainte și acum , când sunt absent , așa cum am făcut atunci când am fost a doua oară la voi , că , dacă voi veni din nou , nu voi cruța deloc ,
47013003	întrucât voi căutați o dovadă a faptului că Cristos vorbește prin mine . El nu este slab față de voi , ci este puternic între voi ,
47013004	pentru că a fost răstignit în slăbiciune , dar trăiește prin puterea lui Dumnezeu . Noi suntem slabi în El , dar trăim împreună cu El , prin puterea lui Dumnezeu , pentru voi .
47013005	Puneți-vă pe voi înșivă la încercare , pentru a vedea dacă sunteți în credință ! Verificați-vă pe voi înșivă ! Nu vă dați seama că Isus Cristos este în voi ? – doar dacă nu cumva sunteți respinși la test .
47013006	Sper că vă veți da seama că noi nu suntem respinși la test .
47013007	Și ne rugăm lui Dumnezeu să nu faceți nimic rău , nu pentru ca noi să fim arătați că am trecut testul , ci pentru ca voi să faceți ceea ce este bine , chiar dacă noi am părea ca fiind respinși la test .
47013008	Căci noi nu putem face nimic împotriva adevărului , ci numai pentru adevăr .
47013009	Ne bucurăm când noi suntem slabi , iar voi sunteți puternici . Și ne rugăm pentru desăvârșirea voastră .
47013010	Motivul pentru care vă scriu acestea , când nu sunt cu voi , este ca atunci când voi veni să nu fiu aspru , ci să folosesc autoritatea pe care mi-a dat-o Domnul pentru zidire , nu pentru dărâmare .
47013011	În rest , fraților , bucurați-vă ! Fiți desăvârșiți ! Încurajați-vă unul pe altul ! Fiți de acord unul cu altul ! Trăiți în pace , și Dumnezeul dragostei și al păcii va fi cu voi .
47013012	Salutați-vă unii pe alții cu o sărutare sfântă ! Toți sfinții vă salută .
47013013	Harul Domnului Isus Cristos , dragostea lui Dumnezeu și părtășia Duhului Sfânt să fie cu voi cu toți ! ( Amin . )
48001001	Pavel , apostol trimis nu de oameni , nici printr-un om , ci prin Isus Cristos și Dumnezeu Tatăl , Care L-a înviat din morți ,
48001002	și toți frații care sunt cu mine , către bisericile Galatiei :
48001003	har și pace de la Dumnezeu , Tatăl nostru , și de la Domnul Isus Cristos ,
48001004	Care S-a dat pe Sine pentru păcatele noastre , ca să ne salveze din acest veac rău , potrivit cu voia lui Dumnezeu , Tatăl nostru .
48001005	A Lui să fie slava , în vecii vecilor ! Amin .
48001006	Sunt surprins că vă întoarceți atât de repede de la Cel Care v-a chemat prin harul lui Cristos , la o altă Evanghelie .
48001007	Nu că ar exista o altă Evanghelie , dar sunt unii care vă tulbură și vor să schimbe Evanghelia lui Cristos .
48001008	Însă , chiar dacă noi sau un înger din cer v-ar vesti o altă Evanghelie decât cea pe care v-am vestit-o , să fie blestemat !
48001009	Așa cum v-am spus înainte , vă spun din nou : dacă cineva vă vestește o altă Evanghelie decât cea pe care ați primit-o , să fie blestemat !
48001010	Caut eu oare să câștig bunăvoința oamenilor , sau a lui Dumnezeu ? Dacă aș mai încerca să plac oamenilor , atunci n-aș fi un rob al lui Cristos !
48001011	Vă fac cunoscut , fraților , că Evanghelia vestită de mine nu este de origine umană ,
48001012	pentru că n-am primit-o , nici n-am învățat-o de la vreun om , ci mi-a fost descoperită de Isus Cristos .
48001013	Voi ați auzit despre felul meu de viață pe când eram în iudaism , ați auzit că am persecutat peste măsură biserica lui Dumnezeu , că am încercat s-o distrug
48001014	și că eram mai înaintat în iudaism decât mulți din neamul meu , din generația mea , fiind plin de râvnă pentru tradițiile strămoșilor mei .
48001015	Dar când Dumnezeu , Care m-a pus deoparte încă din pântecele mamei mele și m-a chemat prin harul Său ,
48001016	a dorit să-L descopere pe Fiul Său în mine , ca să-L vestesc printre neamuri , nu am cerut imediat sfatul unui om ,
48001017	nici nu m-am suit la Ierusalim , la cei care au fost apostoli înaintea mea , ci m-am dus în Arabia , iar după aceea m-am reîntors în Damasc .
48001018	Apoi , după trei ani , m-am suit la Ierusalim să-l vizitez pe Chifa și am rămas la el cincisprezece zile ,
48001019	dar n-am văzut pe nici un alt apostol , în afară de Iacov , fratele Domnului .
48001020	În legătură cu lucrurile pe care vi le scriu , iată , vă asigur înaintea lui Dumnezeu că nu mint .
48001021	M-am dus apoi în regiunile Siriei și ale Ciliciei ,
48001022	dar le eram încă necunoscut la față bisericilor din Iudeea , care sunt în Cristos .
48001023	Ei doar au auzit spunându-se : „ Cel care înainte ne persecuta , vestește acum credința pe care încerca s-o distrugă . “
48001024	Și Îl slăveau pe Dumnezeu din pricina mea .
48002001	Apoi , după paisprezece ani , m-am suit din nou la Ierusalim , cu Barnabas , luându-l și pe Titus cu mine .
48002002	M-am suit acolo , în urma unei descoperiri , și le-am arătat Evanghelia pe care o vestesc eu printre neamuri . Le-am arătat-o , în particular , celor recunoscuți drept conducători , ca nu cumva să alerg sau să fi alergat în zadar .
48002003	Dar nici chiar Titus , care era cu mine , n-a fost obligat să se circumcidă , cu toate că era grec ,
48002004	din cauza fraților mincinoși strecurați printre noi , care s-au furișat printre noi ca să ne pândească libertatea pe care o avem în Isus Cristos și să ne poată înrobi .
48002005	Nu am cedat lor nici măcar o clipă , pentru ca adevărul Evangheliei să rămână cu voi .
48002006	Cei ce păreau a fi ceva , – orice ar fi fost ei , nu-mi pasă , pentru că Dumnezeu nu se uită la fața omului – , ei , cei recunoscuți drept conducători , nu mi-au adăugat nimic ,
48002007	ci dimpotrivă , când au văzut că mie mi s-a încredințat Evanghelia pentru cei necircumciși , așa cum lui Petru i s-a încredințat Evanghelia pentru cei circumciși
48002008	– fiindcă Cel Ce a lucrat în Petru , făcându-l apostol pentru cei circumciși , a lucrat , de asemenea , și în mine , trimițându-mă la neamuri – ,
48002009	deci , când Iacov , Chifa și Ioan , care erau priviți ca stâlpi , au cunoscut harul care mi-a fost dat , au căzut la învoială cu mine și cu Barnabas , ca noi să mergem la neamuri , iar ei la cei circumciși .
48002010	Au cerut doar un singur lucru : să ne amintim de săraci , lucru pe care m-am și străduit să-l fac .
48002011	Însă când Chifa a venit în Antiohia , m-am opus lui pe față , pentru că era de condamnat .
48002012	Până când au venit niște oameni din partea lui Iacov , el obișnuia să ia masa cu cei dintre neamuri , dar , când au venit ei , n-a mai făcut-o și s-a separat , temându-se de cei circumciși .
48002013	Și ceilalți iudei s-au unit cu el în această ipocrizie . Chiar și Barnabas a fost dus în rătăcire prin ipocrizia lor .
48002014	Când am văzut că ei nu trăiesc după adevărul Evangheliei , i-am spus lui Chifa înaintea tuturor : „ Dacă tu , care ești iudeu , trăiești ca unul dintre neamuri și nu ca un iudeu , cum de obligi neamurile să trăiască ca niște iudei ? “
48002015	Noi , care suntem iudei prin naștere , și nu „ păcătoși “ dintre neamuri ,
48002016	știm că un om nu este îndreptățit prin faptele Legii , ci prin credința în Cristos Isus . De aceea și noi am crezut în Isus ca să fim îndreptățiți prin credința în Cristos , și nu prin faptele Legii , deoarece nimeni nu va fi îndreptățit prin faptele Legii .
48002017	Dar dacă , în timp ce căutăm să fim îndreptățiți în Cristos , noi înșine am fost găsiți „ păcătoși “ , este oare atunci Cristos Unul Care încurajează păcatul ? Nicidecum !
48002018	Însă , dacă eu zidesc din nou lucrurile pe care le-am dărâmat , mă arăt ca unul care încalcă Legea .
48002019	Căci eu , prin Lege , am murit față de Lege ca să trăiesc pentru Dumnezeu . Am fost răstignit împreună cu Cristos
48002020	și nu mai trăiesc eu , ci Cristos trăiește în mine , iar viața pe care o trăiesc acum în trup o trăiesc prin credința în Fiul lui Dumnezeu , Care m-a iubit și S-a dat pe Sine Însuși pentru mine .
48002021	Eu nu resping harul lui Dumnezeu , pentru că , dacă dreptatea se primește prin Lege , atunci Cristos a murit degeaba .
48003001	Galateni nesăbuiți ! Cine v-a fermecat ? Înaintea ochilor voștri Isus Cristos a fost înfățișat ca răstignit !
48003002	Un singur lucru vreau să aflu de la voi : ați primit Duhul prin faptele Legii sau crezând ceea ce ați auzit ?
48003003	Sunteți chiar atât de nesăbuiți ? Ați început prin Duhul , iar acum vreți să sfârșiți în fire ?
48003004	Ați suferit degeaba atâtea ? – dacă într-adevăr a fost degeaba !
48003005	Așadar , El v-a dat Duhul și a făcut minuni între voi pentru că ați făcut faptele Legii sau pentru că ați crezut ceea ce ați auzit ?
48003006	Tot astfel , „ Avraam L-a crezut pe Dumnezeu , și El i-a socotit acest lucru dreptate . “
48003007	Înțelegeți deci că fii ai lui Avraam sunt aceia care cred !
48003008	Iar Scriptura , care a prevăzut că Dumnezeu va îndreptăți neamurile prin credință , i-a vestit mai dinainte lui Avraam Evanghelia : „ Prin tine vor fi binecuvântate toate neamurile . “
48003009	Astfel , cei care cred sunt binecuvântați împreună cu Avraam cel credincios .
48003010	Căci aceia care se bazează pe faptele Legii sunt sub blestem , deoarece este scris : „ Blestemat este oricine nu stăruiește să împlinească toate lucrurile scrise în Cartea Legii ! “
48003011	Este clar că nimeni nu este îndreptățit înaintea lui Dumnezeu prin Lege , pentru că „ Cel drept va trăi prin credință “ ,
48003012	iar Legea nu se bazează pe credință , ci ea spune : „ Cel ce face aceste lucruri va trăi prin ele . “
48003013	Cristos ne-a răscumpărat de sub blestemul Legii , devenind blestem pentru noi – căci este scris : „ Blestemat este oricine e atârnat pe lemn . “ –
48003014	pentru ca , în Cristos Isus , binecuvântarea dată lui Avraam să vină asupra neamurilor , ca să primim , prin credință , Duhul promis .
48003015	Fraților , să vorbesc în felul oamenilor : așa cum nimeni nu poate anula sau adăuga ceva la un legământ o dată ce a fost stabilit , la fel este și aici .
48003016	Promisiunile i-au fost făcute lui Avraam și seminței lui ; el nu spune „ și semințelor “ , ca și cum ar fi mai multe , ci se referă la una : „ și seminței lui “ , care este Cristos .
48003017	Ceea ce vreau să spun este aceasta : Legea , care a fost dată patru sute treizeci de ani mai târziu , nu poate desființa autoritatea unui legământ , care a fost stabilit mai înainte de către Dumnezeu , și astfel să anuleze promisiunea .
48003018	Dacă moștenirea ar depinde de Lege , atunci nu ar mai depinde de promisiune ; însă Dumnezeu i-a dat-o lui Avraam prin promisiune .
48003019	Care este , atunci , scopul Legii ? Ea a fost adăugată pentru a arăta ce este încălcarea Legii , până când va veni Sămânța celui căruia i-a fost făcută promisiunea . Legea a fost dată prin îngeri , printr-un mijlocitor .
48003020	Un mijlocitor nu reprezintă o singură parte , însă Dumnezeu este Unul .
48003021	Aceasta înseamnă oare că Legea este împotriva promisiunilor lui Dumnezeu ? Nicidecum ! Căci , dacă ar fi fost dată o Lege care să poată da viața , atunci dreptatea ar fi venit prin Lege ,
48003022	însă Scriptura spune că întreaga lume este sub păcat , pentru ca promisiunea să le fie dată celor ce cred în Cristos Isus .
48003023	Înainte de a veni credința , noi eram sub paza Legii , închiși pentru credința care urma să fie descoperită .
48003024	Astfel , Legea a fost îndrumătorul nostru spre Cristos , pentru ca noi să fim îndreptățiți prin credință .
48003025	Dar acum , după ce a venit credința , nu mai suntem sub îndrumătorul acesta .
48003026	În Cristos Isus , voi toți sunteți copii ai lui Dumnezeu , prin credință .
48003027	Căci toți câți ați fost botezați în Cristos , v-ați îmbrăcat cu Cristos .
48003028	Nu este nici iudeu , nici grec , nici sclav , nici om liber , nici bărbat , nici femeie , pentru că voi toți sunteți una în Cristos Isus .
48003029	Iar dacă voi sunteți ai lui Cristos , atunci sunteți sămânța lui Avraam și moștenitori după promisiunea făcută .
48004001	Vreau să spun că , atât timp cât moștenitorul este copil , nu este diferit de un sclav , cu toate că el este proprietarul tuturor lucrurilor ,
48004002	ci el se află sub îngrijirea tutorilor și a administratorilor până la timpul desemnat de tatăl său .
48004003	Astfel , și noi , când eram copii , eram sub sclavia principiilor lumii .
48004004	Dar , la împlinirea vremii , Dumnezeu Și-a trimis Fiul , născut din femeie , născut sub Lege ,
48004005	ca să-i răscumpere pe cei ce sunt sub Lege , pentru ca noi să primim înfierea .
48004006	Iar pentru că voi sunteți fii , Dumnezeu a trimis Duhul Fiului Său în inimile noastre , Duh care strigă „ Abba ! “ , adică „ Tată ! “
48004007	Astfel , tu nu mai ești sclav , ci fiu , iar dacă ești fiu , Dumnezeu te-a făcut și moștenitor .
48004008	Atunci când voi nu-L cunoșteați pe Dumnezeu erați sclavii celor ce nu sunt dumnezei .
48004009	Dar acum , când Îl cunoașteți pe Dumnezeu sau , mai degrabă , sunteți cunoscuți de Dumnezeu , cum de vă întoarceți din nou la acele principii sărace și slabe ? Vreți să deveniți din nou sclavii lor ?
48004010	Voi țineți zile , luni , anotimpuri și ani .
48004011	Mi-e teamă ca , nu cumva , să mă fi ostenit în zadar pentru voi .
48004012	Fraților , vă rog , fiți ca mine , pentru că și eu sunt ca voi ! Nu mi-ați făcut nici un rău .
48004013	Voi știți că în neputința trupului v-am vestit Evanghelia prima oară .
48004014	Și n-ați disprețuit , nici nu v-a fost scârbă față de ceea ce era o ispită pentru voi în trupul meu , ci m-ați primit ca pe un înger al lui Dumnezeu , ca pe Cristos Isus .
48004015	Așadar , unde este acea fericire a voastră ? Vă mărturisesc că , dacă ați fi putut , v-ați fi scos până și ochii și mi i-ați fi dat !
48004016	Acum , pentru că v-am spus adevărul , am devenit oare dușmanul vostru ?
48004017	Ei sunt plini de râvnă față de voi , dar nu spre bine , ci ei vor să vă despartă de noi , ca să fiți plini de râvnă pentru ei .
48004018	Este bine ca întotdeauna să fiți plini de râvnă pentru un scop bun , nu doar când sunt eu cu voi .
48004019	Copiii mei , pentru care sufăr din nou durerile nașterii până când Cristos va lua chip în voi ,
48004020	aș vrea să pot fi cu voi și să-mi schimb tonul , pentru că sunt nedumerit cu privire la voi !
48004021	Spuneți-mi voi , care doriți să fiți sub Lege , nu auziți ce spune Legea ?
48004022	Este scris că Avraam a avut doi fii : unul dintr-o sclavă , iar unul dintr-o femeie liberă .
48004023	Cel din sclavă a fost născut în chip firesc , însă cel din femeia liberă a fost născut prin promisiune .
48004024	Acest fapt poate fi luat ca o alegorie : aceste două femei reprezintă două legăminte . Unul este cel de pe muntele Sinai , născând copii pentru sclavie – și anume Agar .
48004025	Agar este muntele Sinai din Arabia și corespunde Ierusalimului de acum , pentru că este în sclavie cu copiii lui ;
48004026	dar Ierusalimul de sus este liber și el este mama noastră .
48004027	Căci este scris : „ Bucură-te , stearpo , tu , care nu poți naște ! Izbucnește în chiuituri și strigă , tu , care nu ești în durerile nașterii ! Căci copiii femeii părăsite vor fi mai mulți decât ai celei care are soț . “
48004028	Voi , fraților , ca și Isaac , sunteți copii ai promisiunii .
48004029	Dar așa cum atunci cel născut în chip firesc l-a persecutat pe cel născut prin puterea Duhului , la fel este și acum .
48004030	Ce spune însă Scriptura ? „ Alung-o pe sclavă și pe fiul ei , pentru că fiul sclavei nu va moșteni împreună cu fiul femeii libere ! “
48004031	Așadar , fraților , noi nu suntem copiii sclavei , ci ai femeii libere .
48005001	Cristos ne-a eliberat ca să fim liberi ; rămâneți deci tari și nu vă supuneți din nou jugului sclaviei .
48005002	Ascultați ! Eu , Pavel , vă spun că , dacă voi veți fi circumciși , Cristos nu vă va mai fi de nici un folos .
48005003	Depun mărturie din nou , pentru orice om care se lasă circumcis : el trebuie să asculte de întreaga Lege .
48005004	Voi , care vreți să fiți îndreptățiți prin Lege , v-ați înstrăinat de Cristos , ați căzut din har .
48005005	Căci noi așteptăm prin Duhul , prin credință , dreptatea la care nădăjduim ,
48005006	întrucât , în Cristos Isus , nici circumcizia , nici necircumcizia nu au nici o valoare , ci numai credința care lucrează prin dragoste .
48005007	Voi alergați bine odinioară ! Cine v-a tăiat calea ca să nu mai ascultați de adevăr ?
48005008	Ceea ce v-a convins n-a venit de la Cel Ce v-a chemat .
48005009	Puțină drojdie face să crească tot aluatul .
48005010	Sunt încrezător în Domnul că nu veți gândi altfel . Dar cel care vă tulbură va suferi condamnarea , oricine ar fi el .
48005011	Eu însă fraților , dacă predic circumcizia de ce mai sunt persecutat ? ! Atunci pricina de poticnire față de cruce s-a dus .
48005012	Și schilodească-se odată cei ce vă tulbură !
48005013	Voi ați fost chemați la libertate , fraților , dar nu folosiți libertatea pentru fire , ci , în dragoste , slujiți-vă unul pe altul .
48005014	Căci întreaga Lege se poate rezuma la o singură poruncă : „ Să-l iubești pe semenul tău ca pe tine însuți . “
48005015	Însă dacă voi vă faceți rău unul altuia și vă mâncați între voi , aveți grijă să nu vă distrugeți unii pe alții !
48005016	Vă spun : umblați prin Duhul și astfel nu veți împlini pofta firii .
48005017	Căci firea poftește împotriva Duhului , iar Duhul dorește împotriva firii . Acestea sunt lucruri care se opun unul altuia , pentru ca voi să nu faceți ceea ce vreți .
48005018	Însă , dacă sunteți călăuziți de Duhul , nu sunteți sub Lege .
48005019	Faptele firii sunt cunoscute ca fiind acestea : desfrâul , necurăția , depravarea ,
48005020	idolatria , vrăjitoria , dușmăniile , cearta , invidia , mâniile , ambițiile egoiste , neînțelegerile , partidele ,
48005021	geloziile , bețiile , îmbuibările și alte lucruri ca acestea . Vă avertizez , așa cum am făcut-o și înainte , că toți cei ce fac astfel de lucruri nu vor moșteni Împărăția lui Dumnezeu .
48005022	Dar roada Duhului este dragostea , bucuria , pacea , răbdarea , bunătatea , generozitatea , credința ,
48005023	blândețea , înfrânarea . Împotriva unor astfel de lucruri nu este lege .
48005024	Cei ce sunt ai lui Cristos Isus și-au răstignit firea cu poftele și dorințele ei .
48005025	Dacă trăim prin Duhul , trebuie să și umblăm prin Duhul .
48005026	Să nu fim îngâmfați , provocându-ne unii pe alții și invidiindu-ne unii pe alții .
48006001	Fraților , dacă un om este prins în vreo greșeală , voi , care sunteți duhovnicești , să-l îndreptați cu duhul blândeții . Și fii atent la tine însuți , ca să nu fii ispitit și tu !
48006002	Purtați-vă poverile unii altora și veți împlini astfel legea lui Cristos !
48006003	Dacă cineva crede că este ceva , când el nu este nimic , se înșală singur .
48006004	Fiecare să-și cerceteze propria sa lucrare și atunci va avea un motiv de laudă numai cu privire la el însuși , iar nu cu privire la alții .
48006005	Căci fiecare își va purta propria povară .
48006006	Cel ce primește învățătură din Cuvânt , trebuie să-i facă parte din toate lucrurile lui bune și celui ce l-a învățat .
48006007	Nu vă înșelați ! Dumnezeu nu Se lasă batjocorit ! Ce seamănă omul , aceea va secera .
48006008	Cel care seamănă în firea lui va secera din firea lui putrezirea , dar cel care seamănă în Duhul va secera din Duhul viață veșnică .
48006009	Să nu obosim făcând binele , pentru că , dacă nu vom cădea de oboseală , va veni și timpul când vom secera .
48006010	Așadar , cât avem ocazia , trebuie să facem bine tuturor , în special celor din familia credinței .
48006011	Vedeți cu ce litere mari v-am scris chiar cu mâna mea !
48006012	Toți cei ce doresc să dea o impresie bună în ce privește trupul lor , vă obligă să fiți circumciși , numai ca să nu fie ei persecutați pentru crucea lui Cristos .
48006013	Căci nici chiar ei , cei circumciși , nu păzesc Legea , ci ei vor să fiți circumciși ca să se laude cu trupul vostru .
48006014	Eu nu mă voi lăuda decât cu crucea Domnului nostru Isus Cristos , prin care lumea a fost răstignită față de mine , și eu față de lume .
48006015	Căci nici circumcizia , nici necircumcizia nu sunt nimic , ci ceea ce contează este a fi o făptură nouă .
48006016	Pace și îndurare peste cei ce trăiesc după această poruncă și peste Israelul lui Dumnezeu !
48006017	În rest , nimeni să nu mă mai necăjească , pentru că port în trupul meu semnele lui Isus !
48006018	Harul Domnului nostru Isus Cristos să fie cu duhul vostru , fraților ! Amin .
49001001	Pavel , apostol al lui Cristos Isus prin voia lui Dumnezeu , către sfinții care sunt ( în Efes ) și credincioșii în Cristos Isus :
49001002	har vouă și pace de la Dumnezeu , Tatăl nostru , și de la Domnul Isus Cristos !
49001003	Binecuvântat să fie Dumnezeu și Tatăl Domnului nostru Isus Cristos , Care ne-a binecuvântat cu orice fel de binecuvântare duhovnicească în locurile cerești , în Cristos !
49001004	În El , Dumnezeu ne-a ales înainte de întemeierea lumii , ca să fim sfinți și fără pată înaintea Lui . În dragoste ,
49001005	El ne-a predestinat pentru înfiere prin Isus Cristos , după buna plăcere a voii Sale ,
49001006	spre lauda slavei harului Său pe care ni l-a arătat cu bunătate în Preaiubitul Lui .
49001007	În El avem răscumpărarea , prin sângele Lui , iertarea păcatelor , după bogăția harului Său ,
49001008	pe care l-a revărsat peste noi cu toată înțelepciunea și priceperea .
49001009	El a binevoit să ne descopere taina voii Sale , potrivit cu ceea ce plănuise în El Însuși , după buna Lui plăcere ,
49001010	ca s-o ducă la îndeplinire la împlinirea vremurilor , și anume să le aducă pe toate împreună , în Cristos : cele din cer și cele de pe pământ .
49001011	În El am fost și aleși , fiind rânduiți mai dinainte după planul Celui Care le face pe toate după scopul voii Sale ,
49001012	pentru ca noi , cei care am nădăjduit primii în Cristos , să slujim de laudă slavei Lui .
49001013	În El , de asemenea , ați auzit cuvântul adevărului , Evanghelia mântuirii voastre . În El ați și crezut și ați fost pecetluiți cu Duhul Sfânt pe Care L-a promis ,
49001014	Care este o garanție a moștenirii noastre până la răscumpărarea celor ce sunt proprietatea lui Dumnezeu , spre lauda slavei Lui .
49001015	De aceea , de când am auzit de credința voastră în Domnul Isus și de dragostea voastră pentru toți sfinții ,
49001016	nu încetez să mulțumesc pentru voi , amintindu-vă în rugăciunile mele .
49001017	Și mă rog ca Dumnezeul Domnului nostru Isus Cristos , Tatăl slavei , să vă dea un duh de înțelepciune și descoperire în cunoașterea lui ,
49001018	luminând puterea de înțelegere a minții voastre , ca să cunoașteți care este nădejdea la care v-a chemat , care este bogăția slăvită a moștenirii Lui în sfinți
49001019	și care este nemărginita mărime a puterii Lui pentru noi , cei ce credem , după lucrarea puterii tăriei Lui ,
49001020	pe care a desfășurat-o atunci când L-a înviat pe Cristos din morți și L-a așezat la dreapta Lui în locurile cerești ,
49001021	deasupra tuturor conducătorilor , autorităților , puterilor , domniilor și a oricărui nume dat , nu doar în acest veac , ci și în cel viitor .
49001022	El I-a pus totul sub picioare și L-a făcut cap peste toate lucrurile , pentru Biserică ,
49001023	care este trupul Lui , plinătatea Celui Care umple totul în toți .
49002001	Voi erați morți în greșelile și păcatele voastre ,
49002002	în care trăiați odinioară , urmând căile acestei lumi și pe domnul puterii văzduhului , a duhului care lucrează acum în fiii neascultării .
49002003	Noi toți am trăit odinioară între ei , împlinind poftele firii noastre , urmând dorințele și gândurile firii și eram , din fire , copii ai mâniei , ca și ceilalți .
49002004	Dar Dumnezeu , Care este bogat în îndurare , datorită dragostei Lui mari cu care ne-a iubit ,
49002005	ne-a adus la viață împreună cu Cristos , cu toate că eram morți în păcatele noastre : prin har ați fost mântuiți .
49002006	El ne-a înviat împreună cu Cristos și ne-a așezat împreună cu El în locurile cerești , în Cristos Isus ,
49002007	pentru ca , în veacurile care vin , să-Și arate nemărginita bogăție a harului Său , în bunătatea Sa față de noi în Cristos Isus .
49002008	Căci prin har ați fost mântuiți , prin credință ; și aceasta nu vine de la voi , ci este darul lui Dumnezeu ;
49002009	nu prin fapte , ca să nu se laude nimeni .
49002010	Căci noi suntem lucrarea Lui , creați în Cristos Isus pentru faptele bune pe care le-a pregătit Dumnezeu mai dinainte , ca să umblăm în ele .
49002011	De aceea , amintiți-vă că erați neamuri prin naștere , numiți „ necircumciși “ de către cei numiți „ circumciși “ , – circumcizie făcută în carne de mâini omenești – ,
49002012	că , în acel timp , erați fără Cristos , separați de poporul Israel , străini de legămintele promisiunii , fără nădejde și fără Dumnezeu în lume .
49002013	Dar acum , în Cristos Isus , voi , care odată erați departe , ați fost aduși aproape , prin sângele lui Cristos .
49002014	Căci El este pacea noastră , Cel Care din doi a făcut unul , dărâmând , prin trupul Său , zidul care-i despărțea , adică dușmănia .
49002015	El a înlăturat Legea cu poruncile și regulile ei , pentru a crea din cei doi , în El , un om nou , făcând astfel pace ,
49002016	și i-a împăcat pe cei doi cu Dumnezeu într-un singur trup , prin cruce , prin care a nimicit dușmănia .
49002017	El a venit și v-a vestit pacea , vouă , celor care erați departe , și a adus pace celor care erau aproape ,
49002018	pentru ca , prin El , amândoi să avem acces , într-un singur Duh , la Tatăl .
49002019	Așadar , acum nu mai sunteți străini sau de alt neam , ci sunteți cetățeni împreună cu sfinții și membri ai casei lui Dumnezeu ,
49002020	fiind zidiți pe temelia pusă de apostoli și de profeți , piatra din capul unghiului fiind Cristos Isus .
49002021	În El , întreaga clădire , bine închegată , crește până devine un templu sfânt în Domnul .
49002022	Și , prin El , și voi sunteți zidiți împreună pentru a deveni o locuință în care trăiește Dumnezeu prin Duhul Său .
49003001	De aceea , eu , Pavel , întemnițat al lui Cristos Isus pentru voi , neamurile . . .
49003002	Ați auzit , cu siguranță , de responsabilitatea administrării harului lui Dumnezeu , care mi-a fost dată pentru voi ,
49003003	și despre taina care mi-a fost făcută cunoscută prin descoperire , așa cum v-am scris pe scurt ,
49003004	pentru ca , citind , să puteți pricepe care este înțelegerea pe care o am eu cu privire la taina lui Cristos .
49003005	În celelalte generații , acest lucru n-a fost făcut cunoscut omenirii așa cum le-a fost descoperit acum sfinților Lui apostoli și profeți , prin Duhul ,
49003006	și anume că neamurile sunt moștenitoare împreună cu noi , fac parte din același trup cu noi și au parte de aceeași promisiune , în Cristos Isus , prin Evanghelie ,
49003007	al cărei slujitor am devenit prin darul harului lui Dumnezeu , care mi-a fost dat potrivit cu lucrarea puterii Sale .
49003008	Deși eu sunt ultimul dintre toți sfinții , mi-a fost dat harul acesta : să vestesc neamurilor bogățiile nepătrunse ale lui Cristos
49003009	și să pun în lumină , înaintea tuturor , administrarea acestei taine , ascunse de veacuri în Dumnezeu , Care a creat toate lucrurile ,
49003010	pentru ca domniile și autoritățile din locurile cerești să cunoască azi , prin Biserică , înțelepciunea nespus de felurită a lui Dumnezeu ,
49003011	după planul veșnic pe care l-a realizat în Cristos Isus , Domnul nostru .
49003012	În El și prin credința în El avem libertatea și încrederea să ne apropiem de Dumnezeu .
49003013	Vă rog , nu fiți descurajați din cauza suferințelor mele pentru voi : acestea sunt gloria voastră .
49003014	De aceea îmi plec genunchii înaintea Tatălui ,
49003015	din Care își primește numele întreaga familie , din cer și de pe pământ ,
49003016	și mă rog ca , potrivit cu bogățiile Sale slăvite , să fiți întăriți în putere , prin Duhul Lui , în omul lăuntric ,
49003017	astfel încât Cristos să locuiască , prin credință , în inimile voastre , pentru ca , fiind înrădăcinați și statorniciți în dragoste ,
49003018	să puteți înțelege , împreună cu toți sfinții , care este lărgimea , lungimea , înălțimea și adâncimea dragostei lui Cristos ,
49003019	să cunoașteți dragostea lui Cristos , care întrece orice cunoaștere , ca astfel să fiți umpluți de toată plinătatea lui Dumnezeu .
49003020	A Lui , Care poate să facă mult mai mult decât cerem sau gândim , potrivit cu puterea care lucrează în noi ,
49003021	a Lui să fie slava în Biserică și în Cristos Isus , în toate generațiile , în vecii vecilor ! Amin .
49004001	Așadar , eu , cel întemnițat pentru Domnul , vă îndemn să trăiți într-un mod vrednic de chemarea pe care v-a făcut-o Dumnezeu :
49004002	cu toată smerenia , blândețea , cu răbdare , îngăduindu-vă unii pe alții în dragoste !
49004003	Străduiți-vă să păstrați unitatea pe care o dă Duhul , prin legătura păcii .
49004004	Este un singur trup și un singur Duh , așa cum și voi ați fost chemați la o singură nădejde ,
49004005	un Domn , o credință , un botez ,
49004006	un Dumnezeu și Tată al tuturor , Care este deasupra tuturor , prin toți și în toți .
49004007	Dar fiecăruia dintre noi ne-a fost dat harul după măsura darului lui Cristos .
49004008	De aceea Scriptura spune : „ Când S-a suit în înălțime , a luat în sclavie captivitatea și a dat daruri oamenilor . “
49004009	Când se spune „ S-a suit “ , înseamnă că , înainte , El coborâse în părțile mai de jos ale pământului .
49004010	El , Cel Care a coborât , este Același cu Cel Care S-a suit mai sus de ceruri , ca să umple toate lucrurile .
49004011	El i-a desemnat pe unii apostoli , pe alții profeți , pe alții evangheliști , pe alții păstori și învățători ,
49004012	pentru echiparea sfinților pentru lucrarea de slujire , pentru zidirea trupului lui Cristos ,
49004013	până când vom ajunge toți la unitate în credință și în cunoașterea Fiului lui Dumnezeu , la omul matur și la măsura maturității plinătății lui Cristos ,
49004014	ca să nu mai fim copii duși de valuri și purtați de orice vânt de învățătură dată prin viclenia oamenilor care înșală prin șiretlicurile lor ,
49004015	ci , spunând adevărul în dragoste , să creștem în toate privințele în El , Care este capul , Cristos .
49004016	Din El , tot trupul , bine închegat și strâns legat prin toate ligamentele de susținere , crește și se zidește pe sine în dragoste , după cum fiecare parte își face lucrarea .
49004017	Așadar , vă spun aceasta și depun mărturie în Domnul : nu mai trăiți ca păgânii , în deșertăciunea gândirii lor !
49004018	Ei au mintea întunecată și sunt despărțiți de viața lui Dumnezeu datorită lipsei lor de cunoaștere , care este o urmare a împietririi lor .
49004019	Ei nu mai au rușine ; s-au dedat depravării , trăind cu lăcomie în toate necurățiile .
49004020	Dar voi nu așa L-ați cunoscut pe Cristos !
49004021	Cu siguranță , ați auzit despre El și , ca urmași ai Lui , ați fost învățați adevărul care este în Isus .
49004022	Ați fost învățați , în ce privește felul vostru de viață din trecut , să vă dezbrăcați de omul cel vechi , care se pervertește după poftele înșelătoare ,
49004023	să vă înnoiți în atitudinea minții voastre
49004024	și să vă îmbrăcați cu omul cel nou , care este creat după chipul lui Dumnezeu , în dreptatea și sfințenia care vin din adevăr .
49004025	Așadar , lăsați-vă de minciună și „ fiecare să spună semenului său adevărul “ , pentru că suntem mădulare unii altora .
49004026	„ Mâniați-vă și nu păcătuiți ! “ Nu lăsați să apună soarele peste mânia voastră !
49004027	Nu dați ocazie diavolului !
49004028	Cel care a furat , să nu mai fure , ci mai degrabă să lucreze , ca să-și câștige existența în mod cinstit și să-l poată ajuta pe cel ce este în nevoie .
49004029	Să nu vă iasă din gură nici un cuvânt stricat , ci numai ceea ce este folositor pentru zidire , după cum este nevoie , ca să dea har celor care-l aud .
49004030	Să nu-L întristați pe Duhul Sfânt al lui Dumnezeu , prin Care ați fost pecetluiți pentru ziua răscumpărării !
49004031	Orice amărăciune , mânie , furie , țipăt și blasfemie și orice răutate să piară dintre voi !
49004032	În schimb , fiți buni unii cu alții , plini de compasiune , iertându-vă unii pe alții , așa cum v-a iertat și Dumnezeu , în Cristos .
49005001	Așadar , fiți imitatori ai lui Dumnezeu ca niște copii preaiubiți
49005002	și trăiți în dragoste , așa cum și Cristos ne-a iubit și S-a dat pe Sine pentru noi , ca un dar și ca o jertfă de o aromă plăcută lui Dumnezeu .
49005003	Însă desfrâul și necurăția de orice fel sau lăcomia nici n-ar trebui să fie pomenite între voi , așa cum se cuvine sfinților !
49005004	De asemenea , gesturile nerușinate , vorbirea nesăbuită sau glumele murdare nu sunt potrivite , ci mai degrabă mulțumirile .
49005005	Să știți sigur că nici un om desfrânat sau necurat sau lacom , care este un idolatru , n-are parte de moștenire în Împărăția lui Cristos și a lui Dumnezeu .
49005006	Nimeni să nu vă înșele cu vorbe goale , căci datorită acestor lucruri vine mânia lui Dumnezeu peste cei neascultători .
49005007	Așadar , nu vă asociați cu ei !
49005008	Odată erați întuneric , dar acum , în Domnul , sunteți lumină . Trăiți ca niște copii ai luminii .
49005009	Iar rodul luminii este găsit în tot ce este bun , drept și adevărat .
49005010	Căutați să descoperiți ceea ce-I este plăcut Domnului .
49005011	Nu luați parte la faptele nefolositoare ale întunericului , ci mai degrabă demascați-le ,
49005012	căci este rușinos și numai să vorbim despre lucrurile pe care le fac ei în ascuns .
49005013	Tot ce este demascat de lumină devine vizibil ,
49005014	pentru că lumina face ca totul să se vadă clar . De aceea se spune : „ Trezește-te , tu , care dormi , învie din morți , iar Cristos te va lumina ! “
49005015	Fiți atenți deci cum trăiți – nu ca niște neînțelepți , ci ca niște înțelepți .
49005016	Folosiți orice ocazie pe care o aveți , pentru că zilele sunt rele .
49005017	Nu fiți neînțelepți , ci înțelegeți care este voia Domnului .
49005018	Nu vă îmbătați cu vin , căci aceasta duce la destrăbălare , ci fiți plini de Duh .
49005019	Vorbiți între voi cu psalmi , imnuri și cântece duhovnicești , cântând și lăudându-L pe Domnul în inima voastră .
49005020	Mulțumiți întotdeauna pentru toate lui Dumnezeu Tatăl , în Numele Domnului nostru Isus Cristos .
49005021	Supuneți-vă unii altora , în frică de Cristos .
49005022	Soțiilor , supuneți-vă soților voștri ca Domnului ,
49005023	pentru că soțul este capul soției , așa cum Cristos este capul Bisericii , trupul al cărui Mântuitor este El .
49005024	Și , așa cum Biserica I se supune lui Cristos , la fel și soțiile trebuie să li se supună soților lor în toate .
49005025	Soților , iubiți-vă soțiile așa cum Și-a iubit Cristos Biserica ! El S-a dat pe Sine pentru ea ,
49005026	ca s-o sfințească curățind-o prin spălarea cu apă , prin Cuvânt ,
49005027	pentru a Și-o înfățișa în toată slava , fără pată , zbârcitură sau altceva de felul acesta , ci sfântă și fără cusur .
49005028	La fel trebuie să-și iubească și soții soțiile , și anume ca pe trupurile lor . Cel care-și iubește soția se iubește pe sine .
49005029	Fiindcă nimeni nu și-a urât vreodată trupul , ci îl hrănește și are grijă de el , așa cum face și Cristos pentru Biserică .
49005030	Căci noi suntem mădulare ale trupului Său , ( „ carne din carnea Lui și os din oasele Lui “ ) .
49005031	„ De aceea bărbatul își va lăsa tatăl și mama și se va uni cu soția lui , iar cei doi vor deveni un singur trup . “
49005032	Taina acesta este mare – mă refer la Cristos și la Biserică .
49005033	Totuși , fiecare dintre voi trebuie să-și iubească soția ca pe sine însuși , iar soția să-și respecte soțul .
49006001	Copiilor , ascultați în Domnul de părinții voștri , pentru că așa este drept !
49006002	„ Cinstește pe tatăl tău și pe mama ta ! “ este prima poruncă însoțită de o promisiune , și anume :
49006003	„ pentru ca să-ți meargă bine și să trăiești mult timp în țară ! “
49006004	Părinților , nu vă provocați copiii la mânie , ci creșteți-i în disciplina și învățătura Domnului !
49006005	Sclavilor , ascultați de stăpânii voștri pământești cu frică și cutremur , cu o inimă sinceră , așa cum ascultați de Cristos ,
49006006	nu doar când sunteți văzuți de ei , ca niște oameni care caută să placă altora , ci ca niște slujitori ai lui Cristos , făcând din suflet voia lui Dumnezeu .
49006007	Slujiți cu râvnă , ca și cum ați sluji Domnului , nu unor oameni ,
49006008	știind că fiecare , dacă face ceea ce este bine , va primi la fel de la Domnul , fie că este sclav , fie că este om liber .
49006009	Stăpânilor , faceți-le și voi la fel ! Nu amenințați , știind că Domnul lor și al vostru este în ceruri și înaintea Lui nu este părtinire !
49006010	În cele din urmă , întăriți-vă în Domnul și în puterea tăriei Lui .
49006011	Îmbrăcați toată armura pe care v-o dă Dumnezeu , ca să puteți rezista uneltirilor diavolului .
49006012	Căci noi nu luptăm împotriva cărnii și a sângelui , ci împotriva stăpânirilor , a autorităților și a puterilor acestui veac întunecat , împotriva duhurilor rele din locurile cerești .
49006013	De aceea , luați toată armura lui Dumnezeu , ca să puteți rezista în ziua cea rea și , după ce ați făcut totul , să rămâneți în picioare .
49006014	Așadar , țineți-vă tari , având mijlocul încins cu adevărul , fiind îmbrăcați cu platoșa dreptății
49006015	și încălțați cu râvna Evangheliei păcii .
49006016	Pe lângă acestea , luați scutul credinței cu care veți stinge toate săgețile aprinse ale celui rău .
49006017	Luați și coiful mântuirii și sabia Duhului , care este Cuvântul lui Dumnezeu .
49006018	Rugați-vă întotdeauna în Duhul , cu tot felul de rugăciuni și cereri . Vegheați la aceasta cu toată stăruința și rugăciunea pentru toți sfinții .
49006019	Rugați-vă , de asemenea , și pentru mine , pentru ca , atunci când vorbesc , să mi se dea cuvânt , ca să fac cunoscută cu îndrăzneală taina Evangheliei ,
49006020	al cărei ambasador în lanțuri sunt ! Rugați-vă s-o pot vesti cu îndrăzneală , așa cum trebuie .
49006021	Ca să știți și voi cum sunt și ce fac , Tihicus vă va spune totul ; el este un frate preaiubit și un slujitor credincios în Domnul .
49006022	L-am trimis la voi ca să cunoașteți împrejurările în care ne aflăm și ca să vă încurajeze inimile .
49006023	Pace , fraților , dragoste și credință de la Dumnezeu și de la Domnul Isus Cristos !
49006024	Harul să fie cu toți cei care-L iubesc cu o dragoste nemuritoare pe Domnul nostru Isus Cristos ! ( Amin . )
50001001	Pavel și Timotei , robi ai lui Cristos Isus , către toți sfinții în Cristos Isus care sunt în Filipi , împreună cu supraveghetorii și cu diaconii :
50001002	har și pace de la Dumnezeu , Tatăl nostru , și de la Domnul Isus Cristos !
50001003	Îi mulțumesc Dumnezeului meu de fiecare dată când mă gândesc la voi .
50001004	În toate rugăciunile mele pentru voi toți , mă rog cu bucurie
50001005	pentru părtășia voastră la Evanghelie , din prima zi și până acum ,
50001006	și sunt sigur că Acela Care Și-a început în voi buna Sa lucrare o va isprăvi până în ziua lui Cristos Isus .
50001007	Este drept să mă gândesc în acest fel la voi toți , fiindcă vă port în inima mea și , fie că sunt în lanțuri , fie că apăr sau întăresc Evanghelia , toți sunteți părtași ai harului lui Dumnezeu împreună cu mine .
50001008	Căci martor îmi este Dumnezeu că îmi este dor de voi toți cu o afecțiune ca cea a lui Cristos Isus .
50001009	Mă rog ca dragostea voastră să crească din ce în ce mai mult în cunoaștere și orice pricepere ,
50001010	ca să puteți deosebi lucrurile de valoare și să fiți curați și fără pată în ziua lui Isus Cristos ,
50001011	plini de rodul dreptății , care vine prin Isus Cristos , spre slava și lauda lui Dumnezeu .
50001012	Vreau să știți , fraților , că lucrurile care mi s-au întâmplat au ajutat la înaintarea Evangheliei .
50001013	Astfel , toată garda palatului și toți ceilalți știu că eu sunt închis din pricina lui Cristos ,
50001014	iar cei mai mulți dintre frați , încurajați în Domnul datorită lanțurilor mele , au și mai mare îndrăzneală să vestească fără teamă Cuvântul .
50001015	Este adevărat că unii Îl proclamă pe Cristos din invidie și dintr-un spirit de competiție , iar alții din bunăvoință .
50001016	Aceștia din urmă Îl proclamă din dragoste , știind că mie mi-a fost încredințată apărarea Evangheliei .
50001017	Dar ceilalți Îl proclamă pe Cristos din ambiții egoiste , nu din motive sincere , ci intenționând să-mi mărească necazul , în timp ce sunt în lanțuri .
50001018	Dar ce contează ? Important este că , fie sub un anume pretext , fie cu adevărat , Cristos este proclamat și de acest lucru mă bucur și mă voi bucura .
50001019	Căci știu că lucrul acesta va duce la eliberarea mea , prin rugăciunile voastre și prin ajutorul Duhului lui Isus Cristos .
50001020	Dorința mea puternică și speranța mea sunt să nu fiu făcut de rușine cu nimic , ci să am , acum și întotdeauna , destul curaj , astfel încât să-L slăvesc pe Cristos în trupul meu , fie prin viața mea , fie prin moartea mea .
50001021	Căci pentru mine a trăi este Cristos , iar a muri este un câștig .
50001022	Dar dacă trebuie să mai trăiesc în trup , aceasta înseamnă o lucrare roditoare pentru mine și nu știu ce să aleg .
50001023	Sunt strâns din două părți : doresc mult să părăsesc această viață și să fiu împreună cu Cristos , pentru că este mult mai bine ,
50001024	însă pentru voi este mai bine să rămân în trup .
50001025	Fiind convins de aceasta , știu că voi rămâne cu voi toți , pentru înaintarea și bucuria voastră în credință ,
50001026	pentru ca , prin întoarcerea mea la voi , să aveți motive să vă lăudați cu mine în Cristos Isus .
50001027	Numai trăiți-vă viața într-un mod vrednic de Evanghelia lui Cristos , pentru ca , fie că vin și vă văd , fie că sunt absent , dar aud despre voi , să știu că rămâneți fermi într-un duh , luptând cu un singur gând pentru credința Evangheliei ,
50001028	fără să fiți înspăimântați deloc de potrivnicii voștri . Aceasta este o dovadă pentru ei că vor fi nimiciți , dar voi veți fi mântuiți ; și Dumnezeu este Cel Care face aceasta .
50001029	Căci vouă vi s-a dat harul nu doar să credeți în Cristos , ci să și suferiți pentru El ,
50001030	întrucât aveți de dus aceeași luptă pe care ați văzut că am avut-o și eu , iar acum auziți că încă o mai am .
50002001	Așadar , dacă este vreo încurajare în Cristos , dacă este vreo mângâiere în dragoste , dacă este vreo părtășie cu Duhul , dacă este vreo afecțiune și vreo îndurare ,
50002002	faceți-mi bucuria deplină și aveți o simțire , o dragoste , un duh și un gând !
50002003	Nu faceți nimic din ambiție egoistă , nici din îngâmfare , ci , în smerenie , considerați-i pe alții mai presus decât voi înșivă .
50002004	Fiecare dintre voi ar trebui să fie preocupat nu doar de interesele lui , ci și de ale altora .
50002005	Să aveți în voi gândul acesta , care era și în Cristos Isus ,
50002006	Cel Ce , existând în chip de Dumnezeu , n-a considerat că a fi egal lui Dumnezeu este un lucru ce trebuie apucat ,
50002007	ci S-a golit de Sine , luând chip de rob și devenind asemenea oamenilor . La înfățișare a fost găsit ca un om ;
50002008	S-a smerit și a devenit ascultător până la moarte și încă moarte pe cruce .
50002009	De aceea și Dumnezeu L-a înălțat nespus de mult și I-a dăruit Numele care este mai presus de orice nume ,
50002010	pentru ca în Numele lui Isus să se plece orice genunchi din cer , de pe pământ și de sub pământ ,
50002011	și orice limbă să mărturisească , spre slava lui Dumnezeu Tatăl , că Isus Cristos este Domnul .
50002012	De aceea , preaiubiții mei , așa cum întotdeauna ați ascultat , nu doar în prezența mea , ci mult mai mult acum , în absența mea , duceți la bun sfârșit mântuirea voastră , cu frică și cutremur ,
50002013	pentru că Dumnezeu este Cel Care lucrează în voi ; și astfel voi aveți voință și puteți lucra după buna Lui plăcere .
50002014	Faceți toate lucrurile fără să vă plângeți și fără să vă certați ,
50002015	ca să fiți fără pată și curați , copii ai lui Dumnezeu în mijlocul unei generații necinstite și pervertite . Străluciți între ei ca niște stele în univers ,
50002016	ținând sus Cuvântul vieții , ca să mă pot lăuda în ziua lui Cristos că n-am alergat în zadar și că nu am trudit degeaba .
50002017	Și chiar dacă sunt turnat ca o jertfă de băutură peste jertfa și lucrarea credinței voastre , eu mă bucur și îmi împărtășesc bucuria cu voi toți .
50002018	În același fel , bucurați-vă și voi și împărtășiți-vă bucuria cu mine !
50002019	Nădăjduiesc în Domnul Isus că vi-l voi trimite în curând pe Timotei , pentru ca și eu să fiu încurajat de veștile despre voi .
50002020	Căci n-am pe nimeni care să-mi împărtășească simțămintele ca el , fiind cu adevărat preocupat de starea voastră .
50002021	Toți își urmăresc propriile interese , și nu pe ale lui Cristos .
50002022	Voi cunoașteți vrednicia lui , și anume că a lucrat cu mine pentru Evanghelie ca un copil slujindu-și tatăl .
50002023	Sper să vi-l trimit imediat ce aflu cum merg lucrurile cu privire la mine
50002024	și am încredere în Domnul că voi veni și eu curând .
50002025	Am considerat că este necesar să vi-l trimit pe fratele Epafrodit , conlucrător și ostaș împreună cu mine , trimisul vostru , cel pe care voi l-ați trimis pentru a sluji nevoilor mele .
50002026	El a fost foarte tulburat fiindcă ați auzit că a fost bolnav .
50002027	A fost atât de bolnav încât era aproape să moară , însă Dumnezeu a avut îndurare față de el și nu doar față de el , ci și față de mine , ca să nu fiu întristat peste măsură .
50002028	Așadar , vi-l trimit în grabă , ca să vă bucurați văzându-l din nou , iar eu să nu mai fiu întristat .
50002029	Primiți-l deci bine , în Domnul , cu toată bucuria , și cinstiți astfel de oameni !
50002030	Căci de dragul lucrării lui Cristos era aproape să moară , riscându-și viața pentru a face , în locul vostru , acele lucruri pe care voi nu le-ați putut face pentru mine .
50003001	În cele din urmă , frații mei , bucurați-vă în Domnul ! Mie nu-mi este greu să vă scriu aceleași lucruri , iar vouă vă dau siguranță .
50003002	Feriți-vă de câinii aceia ! Feriți-vă de lucrătorii aceia răi , feriți-vă de mutilatorii aceia !
50003003	Noi suntem cei care am primit adevărata circumcizie : cei care ne închinăm prin Duhul lui Dumnezeu , care ne lăudăm în Cristos Isus și care nu ne punem încrederea în lucruri pământești ,
50003004	deși eu aș avea motive să mă laud cu lucrurile pământești . Dacă cineva crede că are motive să se încreadă în lucrurile pământești , eu și mai mult :
50003005	circumcis în a opta zi , din neamul lui Israel , din seminția lui Beniamin , evreu din evrei , în ce privește Legea – fariseu ,
50003006	în ce privește râvna – persecutor al bisericii , în ce privește dreptatea care se bazează pe Lege – fără vină .
50003007	Însă toate lucrurile care pentru mine erau un câștig le consider ca o pierdere , de dragul lui Cristos .
50003008	Mai mult decât atât , le consider pe toate o pierdere față de valoarea deosebită a cunoașterii lui Cristos Isus , Domnul meu , datorită Căruia am suferit pierderea tuturor lucrurilor și datorită Căruia le consider gunoaie , pentru a-L câștiga pe Cristos
50003009	și pentru a fi găsit în El , nu având o dreptate a mea , care vine din Lege , ci una care vine prin credința în Cristos : dreptatea care vine de la Dumnezeu prin credință .
50003010	Vreau să-L cunosc pe El și puterea învierii Lui și părtășia suferințelor Lui și să devin ca El în moartea Lui ,
50003011	pentru ca astfel să ajung , cumva , la învierea din morți .
50003012	Nu că deja am și obținut sau , mai bine zis , că am și fost făcut deja desăvârșit , dar urmăresc să apuc premiul pentru care și eu am fost apucat de Cristos Isus .
50003013	Fraților , eu însumi nu consider că l-am apucat , însă fac un singur lucru : uitând ce este în urmă și aruncându-mă înainte ,
50003014	urmăresc ținta , alergând spre premiul chemării de sus al lui Dumnezeu , în Cristos Isus .
50003015	Așadar , toți cei ce suntem maturi să avem același gând ! Iar dacă gândiți diferit cu privire la vreun lucru , Dumnezeu vi-l va clarifica .
50003016	Însă , în lucrurile în care am ajuns de aceeași părere , să trăim la fel !
50003017	Urmați exemplul meu , fraților , și uitați-vă cu atenție la cei care trăiesc după exemplul pe care vi l-am dat .
50003018	Căci v-am spus deseori și vă mai spun și acum , plângând , că sunt mulți care trăiesc ca dușmani ai crucii lui Cristos .
50003019	Sfârșitul lor va fi distrugerea , dumnezeul lor este pântecele , iar gloria lor stă în rușinea lor ; ei se gândesc la lucruri pământești .
50003020	Dar cetățenia noastră este în ceruri , de unde Îl și așteptăm pe Mântuitorul nostru , Domnul Isus Cristos .
50003021	El va transforma trupul nostru umil și-l va face asemenea trupului Său glorios , folosind puterea prin care-Și poate supune toate lucrurile .
50004001	De aceea , frații mei preaiubiți și dragi , bucuria și cununa mea , preaiubiților , rămâneți fermi în Domnul !
50004002	Le îndemn pe Evodia și pe Sintichia să aibă același gând în Domnul !
50004003	Ție , credincios slujitor împreună cu mine , îți cer să le ajuți pe aceste femei ! Ele s-au ostenit alături de mine la răspândirea Evangheliei , împreună cu Clement și cu ceilalți conlucrători cu mine , ale căror nume sunt în cartea vieții .
50004004	Bucurați-vă totdeauna în Domnul ! Vă spun din nou : bucurați-vă !
50004005	Blândețea voastră să fie cunoscută de toți oamenii ! Domnul este aproape .
50004006	Nu vă îngrijorați de nimic , ci , în orice lucru , prin rugăciune și cerere , cu mulțumire , faceți cunoscute cererile voastre înaintea lui Dumnezeu .
50004007	Iar pacea lui Dumnezeu , care depășește orice înțelegere , vă va păzi inimile și gândurile în Cristos Isus .
50004008	În cele din urmă , fraților , tot ce este adevărat , tot ce este nobil , tot ce este drept , tot ce este curat , tot ce este plăcut , tot ce este vrednic de admirat , orice faptă măreață , orice este vrednic de laudă , la acestea să vă gândiți !
50004009	Ceea ce ați învățat , ați primit , ați auzit și ați văzut în mine , aceea să faceți ! Iar Dumnezeul păcii va fi cu voi .
50004010	M-am bucurat mult în Domnul că acum , din nou , v-ați gândit la mine . Într-adevăr , voi ați fost preocupați de mine , însă n-ați avut ocazia să arătați aceasta .
50004011	Nu din cauza unei nevoi vă spun aceasta , pentru că eu am învățat să fiu mulțumit în orice împrejurare m-aș afla .
50004012	Știu ce înseamnă să fii sărac și știu ce înseamnă să ai din belșug . Am învățat secretul de a fi mulțumit în orice situație – fie sătul , fie flămând , fie în belșug , fie în nevoie .
50004013	Pot totul în Cristos , Care mă întărește .
50004014	Însă ați făcut bine că ați luat parte cu mine în necaz .
50004015	Voi știți , filipenilor , că în primele zile ale predicării Evangheliei , când am plecat din Macedonia , nici o biserică n-a fost alături de mine în ce privește darea și primirea , în afară de voi .
50004016	În Tesalonic mi-ați trimis de mai multe ori ajutor pentru nevoile mele .
50004017	Nu că eu umblu după daruri , ci eu umblu după câștigul care este în folosul vostru .
50004018	Am primit de toate și sunt în belșug . Sunt foarte mulțumit că am primit de la Epafrodit darurile pe care mi le-ați trimis . Ele sunt o aromă plăcut mirositoare , o jertfă bine primită , plăcută lui Dumnezeu .
50004019	Dumnezeul meu va împlini toate nevoile voastre , potrivit cu bogăția Lui slăvită , în Cristos Isus .
50004020	A Dumnezeului și Tatălui nostru să fie slava , în vecii vecilor ! Amin .
50004021	Salutați-i pe toți sfinții în Cristos Isus ! Frații care sunt cu mine vă salută .
50004022	Toți sfinții vă salută , mai ales cei din casa Cezarului .
50004023	Harul Domnului Isus Cristos să fie cu duhul vostru ! ( Amin . )
51001001	Pavel , apostol al lui Cristos Isus , prin voia lui Dumnezeu , și fratele Timotei ,
51001002	către sfinții care sunt în Colose , frați credincioși în Cristos : har și pace de la Dumnezeu , Tatăl nostru !
51001003	Îi mulțumim întotdeauna lui Dumnezeu , Tatăl Domnului nostru Isus Cristos , când ne rugăm pentru voi ,
51001004	fiindcă am auzit despre credința voastră în Cristos Isus și despre dragostea pe care o aveți pentru toți sfinții ,
51001005	datorită nădejdii care există pentru voi în ceruri , nădejde despre care voi ați auzit mai înainte , prin Cuvântul adevărului – Evanghelia ,
51001006	care a ajuns până la voi . Ea crește în toată lumea și aduce roade ; la fel se întâmplă și între voi din ziua în care ați auzit și ați cunoscut cu adevărat harul lui Dumnezeu ,
51001007	așa cum ați învățat de la Epafras , preaiubitul nostru slujitor împreună cu noi și slujitor credincios al lui Cristos pentru noi .
51001008	El ne-a făcut cunoscută dragostea voastră în Duhul .
51001009	De aceea și noi , din ziua în care am auzit , nu încetăm să ne rugăm pentru voi și să cerem să fiți umpluți de cunoașterea voii Lui , cu toată înțelepciunea și priceperea duhovnicească ,
51001010	pentru a trăi într-un mod vrednic de Domnul , ca să-I fiți plăcuți în toate , rodind tot felul de fapte bune și crescând în cunoașterea lui Dumnezeu ,
51001011	fiind întăriți cu toată puterea , potrivit cu tăria Lui slăvită , ca să fiți pregătiți să îndurați totul cu răbdare ,
51001012	mulțumindu-I cu bucurie Tatălui , Care ne-a îndreptățit să avem parte de moștenirea sfinților în Împărăția luminii .
51001013	El ne-a scăpat de sub autoritatea întunericului și ne-a adus în Împărăția Fiului Său iubit ,
51001014	în Care avem răscumpărarea , iertarea păcatelor .
51001015	El este chipul Dumnezeului nevăzut , întâiul născut peste întreaga creație ,
51001016	pentru că prin El au fost create toate lucrurile , în cer și pe pământ , cele vizibile și cele invizibile , fie tronuri , fie domnii , fie conducători , fie autorități . Toate au fost create prin El și pentru El .
51001017	El este înainte de toate lucrurile și în El se țin toate împreună .
51001018	El este capul trupului , al Bisericii . El este începutul , întâiul născut dintre cei morți , pentru ca El să aibă primul loc în toate lucrurile .
51001019	Căci Dumnezeu a vrut ca toată plinătatea Sa să locuiască în El .
51001020	Prin El , Dumnezeu a împăcat toate lucrurile cu Sine , fie cele de pe pământ , fie cele din cer , făcând pace prin sângele crucii Lui .
51001021	Odată , voi erați străini și dușmani în gândurile voastre , așa cum arătau faptele voastre rele ,
51001022	însă acum El v-a împăcat în trupul de carne al lui Cristos , prin moarte , pentru a vă înfățișa sfinți , curați și fără păcat înaintea Lui ,
51001023	dacă rămâneți cu adevărat bine întemeiați și fermi în credință , fără să vă abateți de la nădejdea Evangheliei pe care ați auzit-o , care a fost vestită tuturor oamenilor de pe pământ și al cărei slujitor am devenit eu , Pavel .
51001024	Acum mă bucur în suferințe pentru voi și împlinesc în trupul meu ceea ce lipsește suferințelor lui Cristos pentru trupul Său , care este Biserica .
51001025	Am devenit slujitorul ei , prin responsabilitatea pe care Dumnezeu mi-a dat-o mie pentru voi , aceea de a face pe deplin cunoscut Cuvântul lui Dumnezeu ,
51001026	taina care a fost ascunsă de veacuri și de generații , dar care acum a fost descoperită sfinților Lui ,
51001027	cărora Dumnezeu a vrut să le facă cunoscute , între neamuri , bogățiile glorioase ale acestei taine , și anume : Cristos în voi , nădejdea gloriei .
51001028	El este Cel pe Care noi Îl vestim sfătuind și învățând pe orice om , cu toată înțelepciunea , pentru a putea înfățișa pe orice om desăvârșit în Cristos .
51001029	Pentru aceasta mă ostenesc , luptându-mă prin puterea Lui , care lucrează cu tărie în mine .
51002001	Vreau să știți cât de mult mă lupt pentru voi , pentru cei din Laodicea și pentru cei care nu m-au văzut față în față ,
51002002	ca inimile lor să fie încurajate , unite în dragoste și să aibă bogățiile depline ale înțelegerii complete , pentru a cunoaște taina lui Dumnezeu , și anume pe Cristos ,
51002003	în Care sunt ascunse toate bogățiile înțelepciunii și ale cunoașterii .
51002004	Vă spun aceasta pentru ca nimeni să nu vă înșele cu argumente false ,
51002005	întrucât , chiar dacă sunt departe cu trupul , în duh sunt cu voi . Mă bucur să văd rânduiala care este între voi și fermitatea credinței voastre în Cristos .
51002006	Așadar , după cum L-ați primit pe Cristos Isus , Domnul , tot așa să și continuați să trăiți în El ,
51002007	înrădăcinați și zidiți în El , devenind tot mai puternici în credință , cum ați fost învățați , aducând din belșug mulțumire .
51002008	Vedeți să nu vă înrobească cineva prin vreo filozofie deșartă și înșelătoare , care ține de tradiția oamenilor și de principiile acestei lumi , și nu de Cristos .
51002009	Căci în El locuiește trupește toată plinătatea dumnezeirii
51002010	și în El , Care este capul oricărei stăpâniri și autorități , sunteți și voi compleți .
51002011	În El ați fost și circumciși , cu o circumcizie care nu este făcută de mâini omenești , ci cu circumcizia lui Cristos , prin dezbrăcarea de firea păcătoasă ,
51002012	fiind îngropați împreună cu El prin botez și înviați împreună cu El , prin credința în puterea lui Dumnezeu , Care L-a înviat din morți .
51002013	Pe voi , care erați morți în greșelile voastre și în firea voastră necircumcisă , Dumnezeu v-a adus la viață împreună cu Cristos , când ne-a iertat toate greșelile .
51002014	El a șters însemnarea cu tot cu regulile ei , care era împotriva noastră și ni se opunea , a luat-o și a pironit-o pe cruce .
51002015	A dezbrăcat de putere stăpânirile și autoritățile și le-a făcut de rușine în văzul tuturor , triumfând asupra lor prin cruce .
51002016	Așadar , nimeni să nu vă condamne cu privire la ce mâncați și ce beți sau cu privire la o sărbătoare , sau la o lună nouă , sau cu privire la o zi de Sabat ,
51002017	care sunt o umbră a lucrurilor viitoare ; trupul însă este al lui Cristos .
51002018	Nimeni care-și găsește plăcerea într-o falsă smerenie și în închinarea la îngeri să nu vă răpească premiul . Un astfel de om cercetează amănunțit lucrurile pe care pretinde că le-a văzut și se îngâmfă fără motiv prin gândurile firii lui .
51002019	El nu se ține strâns de Cap , din Care tot trupul , sprijinit și ținut la un loc prin ligamente și tendoane , își primește creșterea pe care i-o dă Dumnezeu .
51002020	Dacă ați murit împreună cu Cristos față de principiile lumii , de ce trăiți ca și cum ați aparține acestei lumi , ascultând de porunci ca :
51002021	„ Nu atinge ! “ , „ Nu gusta ! “ , Nu pune mâna ! “ ?
51002022	Acestea se referă la lucruri care se consumă odată cu folosirea lor ; sunt doar porunci și învățături ale oamenilor .
51002023	Ele par să fie bazate pe înțelepciune , prin religia autoimpusă și falsa smerenie , prin asprimea față de trup , însă nu au nici o valoare în ce privește înfrânarea dorințelor naturii păcătoase .
51003001	Dacă ați fost înviați împreună cu Cristos , căutați lucrurile de sus , unde Cristos stă la dreapta lui Dumnezeu !
51003002	Gândiți-vă la lucrurile de sus , nu la cele de pe pământ ,
51003003	pentru că voi ați murit , iar viața voastră este ascunsă cu Cristos în Dumnezeu .
51003004	Când Cristos – viața voastră – Se va arăta , atunci și voi vă veți arăta împreună cu El în glorie .
51003005	De aceea , dați morții tot ceea ce aparține firii voastre pământești : desfrâul , necurăția , patima , pofta rea , lăcomia , care este idolatrie .
51003006	Din cauza acestor lucruri vine mânia lui Dumnezeu ( peste fiii neascultării ) .
51003007	Acestea sunt căile pe care ați umblat și voi atunci când trăiați între ei ,
51003008	însă acum lăsați-vă de toate aceste lucruri : de mânie , de furie , de răutate , de blasfemie , de cuvintele murdare care vă ies din gură .
51003009	Nu vă mințiți unul pe altul , pentru că v-ați dezbrăcat de omul cel vechi și de faptele lui
51003010	și v-ați îmbrăcat cu omul cel nou , care este înnoit în cunoaștere , după imaginea Creatorului său .
51003011	Aici nu mai este nici grec , nici iudeu , nici circumcizie , nici necircumcizie , nici barbar , nici scit , nici sclav , nici liber , ci Cristos este totul și în toți .
51003012	Așadar , ca niște aleși ai lui Dumnezeu , sfinți și iubiți , îmbrăcați-vă cu o inimă plină de îndurare , cu bunătate , cu smerenie , cu blândețe , cu răbdare !
51003013	Îngăduiți-vă unul pe altul , iertați-vă unul pe altul ori de câte ori vreunul dintre voi are vreo nemulțumire împotriva altuia ! Cum v-a iertat Domnul , așa iertați-vă și voi !
51003014	Dar , mai presus de toate acestea , îmbrăcați-vă cu dragostea , care le leagă pe toate într-o armonie perfectă !
51003015	Iar pacea lui Cristos să stăpânească în inimile voastre ; la ea ați și fost chemați , într-un singur trup . Și fiți mulțumitori !
51003016	Cuvântul lui Cristos să locuiască în voi din belșug ! Învățați-vă și instruiți-vă unul pe altul cu toată înțelepciunea ! Cântați-I lui Dumnezeu cu mulțumire în inimile voastre cântece de laudă , imnuri , cântece duhovnicești !
51003017	Tot ceea ce faceți , cu vorba sau cu fapta , să faceți în Numele Domnului Isus , mulțumind , prin El , lui Dumnezeu Tatăl .
51003018	Soțiilor , supuneți-vă soților voștri așa cum se cuvine în Domnul !
51003019	Soților , iubiți-vă soțiile și nu fiți aspri cu ele !
51003020	Copii , ascultați de părinții voștri în toate , pentru că lucrul acesta Îi place Domnului !
51003021	Părinți , nu-i întărâtați pe copiii voștri , ca să nu-și piardă curajul !
51003022	Sclavilor , ascultați în toate de stăpânii voștri pământești , nu doar când sunteți văzuți de ei , ca niște oameni care caută să placă altora , ci cu o inimă sinceră , în frică de Domnul .
51003023	Orice faceți , să faceți din toată inima , ca pentru Domnul , nu ca pentru oameni ,
51003024	știind că veți primi ca răsplată moștenirea de la Domnul . Voi slujiți Domnului Cristos .
51003025	Căci cel ce face rău va fi răsplătit după răul pe care l-a făcut ; și nu va fi nici un fel de părtinire .
51004001	Stăpânilor , dați-le sclavilor voștri ceea ce li se cuvine , știind că și voi aveți un Stăpân în cer !
51004002	Stăruiți în rugăciune ! Vegheați în ea cu mulțumire !
51004003	Rugați-vă în același timp și pentru noi , ca Dumnezeu să deschidă o ușă pentru Cuvânt , să putem vorbi despre taina lui Cristos , din pricina căreia sunt închis ,
51004004	ca s-o pot face cunoscută așa cum trebuie .
51004005	Purtați-vă cu înțelepciune față de cei din afară , folosind fiecare ocazie .
51004006	Vorbirea voastră să fie întotdeauna caracterizată de bunătate , dreasă cu sare , ca să știți cum trebuie să răspundeți fiecăruia .
51004007	Tihic vă va face cunoscut totul cu privire la mine . El este un frate preaiubit și un slujitor credincios , slujitor împreună cu mine în Domnul .
51004008	Vi l-am trimis ca să știți totul despre noi și ca să vă încurajeze inimile ,
51004009	împreună cu Onesimus , un frate credincios și preaiubit , care este unul dintre voi . El vă va face cunoscute toate lucrurile de pe aici .
51004010	Aristarh , închis împreună cu mine , vă trimite salutări ; de asemenea și Marcu , vărul lui Barnabas – cu privire la el ați primit porunci ; dacă vine la voi , să-l primiți bine – ,
51004011	și Isus , zis și Iustus . Aceștia sunt singurii dintre cei circumciși care sunt conlucrători cu mine pentru Împărăția lui Dumnezeu . Ei au devenit o încurajare pentru mine .
51004012	Epafras , care este unul dintre voi , slujitor al lui Cristos Isus , vă trimite salutări . El se luptă întotdeauna pentru voi în rugăciune , astfel încât , desăvârșiți și pe deplin încredințați , să puteți rămâne fermi în toată voia lui Dumnezeu .
51004013	Eu depun mărturie cu privire la el că a lucrat din greu pentru voi , pentru cei din Laodicea și pentru cei din Hierapolis .
51004014	Luca , doctorul preaiubit , și Demas vă salută .
51004015	Salutați-i pe frații din Laodicea și pe Nimfa , și biserica din casa ei .
51004016	După ce va fi citită această scrisoare la voi , faceți în așa fel încât să fie citită și în biserica din Laodicea . De asemenea , citiți și voi scrisoarea din Laodicea .
51004017	Spuneți-i lui Arhipus : „ Ai grijă de slujba pe care ai primit-o în Domnul : să o duci la îndeplinire ! “
51004018	Eu , Pavel , scriu acest salut cu mâna mea . Amintiți-vă de lanțurile mele ! Harul să fie cu voi ! ( Amin . )
52001001	Pavel , Silvanus și Timotei , către biserica tesalonicenilor , care este în Dumnezeu Tatăl și în Domnul Isus Cristos : har și pace vouă !
52001002	Întotdeauna Îi mulțumim lui Dumnezeu pentru voi toți și vă pomenim mereu în rugăciunile noastre ,
52001003	amintindu-ne înaintea lui Dumnezeu , Tatăl nostru , de lucrarea credinței voastre , de osteneala dragostei voastre și de răbdarea voastră motivată de nădejdea în Domnul nostru Isus Cristos .
52001004	Noi știm , frați iubiți de Dumnezeu , despre alegerea de care ați avut parte .
52001005	Căci Evanghelia noastră n-a fost adusă la voi numai prin cuvinte , ci și cu putere , cu Duh Sfânt și cu o siguranță deplină , așa cum , de altfel , știți ce fel de oameni am fost printre voi , de dragul vostru .
52001006	Și voi ați devenit imitatori ai noștri și ai Domnului când , deși erați în mare necaz , ați primit Cuvântul cu bucuria care vine de la Duhul Sfânt .
52001007	Astfel , voi ați devenit un exemplu pentru toți credincioșii din Macedonia și Ahaia .
52001008	Căci Cuvântul Domnului a răsunat nu doar în Macedonia și Ahaia , ci credința voastră în Dumnezeu a ajuns să fie cunoscută peste tot , așa că nu mai este nevoie să vorbim despre ea .
52001009	Ei înșiși vorbesc despre ce fel de primire am avut parte printre voi și cum , de la idoli , v-ați întors la Dumnezeu , pentru a-I sluji Dumnezeului celui Viu și Adevărat
52001010	și pentru a-L aștepta din ceruri pe Fiul Lui , pe Care L-a înviat din morți , pe Isus , Care ne scapă de mânia ce vine .
52002001	Voi înșivă știți , fraților , că venirea noastră la voi n-a fost în zadar .
52002002	După ce am suferit și am fost batjocoriți în Filipi , așa cum știți , am venit plini de încredere în Dumnezeul nostru să vă vorbim despre Evanghelia Lui , în ciuda unei mari împotriviri .
52002003	Căci apelul nostru nu vine dintr-o învățătură greșită , nici din necurăție , nici din viclenie ,
52002004	ci , așa cum Dumnezeu ne-a găsit vrednici să ne încredințeze Evanghelia , tot așa vorbim și noi , căutând să fim plăcuți nu oamenilor , ci lui Dumnezeu , Care ne cercetează inimile .
52002005	Voi știți că nu ne-am lingușit și nici nu ne-am prefăcut , ca să ascundem vreo lăcomie , – Dumnezeu ne este martor – ,
52002006	nici n-am căutat să fim onorați de oameni – nici de voi , nici de alții .
52002007	Ca apostoli ai lui Cristos am fi putut fi o povară pentru voi , dar am fost blânzi cu voi , ca o mamă care-și îngrijește copiii .
52002008	Astfel , datorită afecțiunii noastre pentru voi , am fost gata să împărtășim cu voi nu doar Evanghelia lui Dumnezeu , ci și viețile noastre , pentru că ne-ați devenit atât de dragi .
52002009	Vă amintiți , fraților , de munca și osteneala noastră , cum , în timp ce v-am predicat Evanghelia lui Dumnezeu , am lucrat zi și noapte , ca să nu fim o povară pentru nici unul dintre voi .
52002010	Voi sunteți martori – și Dumnezeu de asemenea – că purtarea noastră față de voi , cei care credeți , a fost sfântă , dreaptă și fără pată .
52002011	Așa cum știți , ne-am ocupat de fiecare dintre voi , ca un tată de copiii săi ,
52002012	încurajându-vă , îndemnându-vă și insistând să trăiți într-un mod vrednic de Dumnezeu , Care v-a chemat în Împărăția și slava Lui .
52002013	Noi , de asemenea , Îi mulțumim lui Dumnezeu neîncetat pentru că , atunci când ați primit Cuvântul lui Dumnezeu , pe care l-ați auzit de la noi , l-ați primit nu ca pe un cuvânt al oamenilor , ci , așa cum și este de fapt , ca pe Cuvântul lui Dumnezeu , care lucrează în voi , cei ce credeți .
52002014	Voi , fraților , ați urmat exemplul bisericilor lui Dumnezeu care sunt în Iudeea , și care sunt în Cristos Isus , pentru că și voi ați suferit aceeași persecuție din partea compatrioților voștri , pe care au suferit-o și ele din partea iudeilor ,
52002015	care L-au omorât pe Domnul Isus și pe profeți , iar pe noi ne-au persecutat . Iudeii aceștia nu sunt plăcuți lui Dumnezeu și sunt potrivnici tuturor oamenilor ,
52002016	căci ne împiedică să le vorbim neamurilor pentru a fi mântuite . Astfel , ei întotdeauna umplu măsura păcatelor lor . Dar , în cele din urmă , i-a ajuns mânia lui Dumnezeu .
52002017	Fraților , atunci când , pentru puțin timp , am fost despărțiți de voi , – în persoană , dar nu cu inima – , am dorit cu și mai mare ardoare să vă vedem .
52002018	Am vrut să venim la voi , – cel puțin eu , Pavel , am vrut din nou și din nou – , dar Satan ne-a împiedicat .
52002019	Care este nădejdea sau bucuria , sau cununa cu care ne lăudăm înaintea Domnului nostru Isus , la venirea Lui ? Oare nu voi ?
52002020	Într-adevăr , voi sunteți gloria și bucuria noastră !
52003001	De aceea , fiindcă n-am mai putut răbda , am hotărât să rămânem singuri în Atena
52003002	și l-am trimis pe Timotei , fratele nostru și conlucrător cu noi pentru Dumnezeu , în răspândirea Evangheliei lui Cristos , ca să vă întărească și să vă încurajeze în credința voastră ,
52003003	pentru ca nimeni să nu se clatine în aceste necazuri . Căci știți că la aceasta suntem destinați .
52003004	Când eram la voi v-am spus dinainte că urmează să fim asupriți , așa cum s-a și întâmplat , după cum bine știți .
52003005	De aceea , când n-am mai putut răbda , l-am trimis ca să afle despre credința voastră , ca nu cumva ispititorul să vă fi ispitit , și osteneala noastră să fi fost în zadar .
52003006	Însă Timotei a venit chiar acum de la voi și ne-a adus vești bune despre credința și dragostea voastră . Ne-a spus că întotdeauna vă amintiți cu plăcere de noi și că doriți să ne vedeți , așa cum și noi dorim să vă vedem .
52003007	De aceea , în toate strâmtorările și necazurile noastre , am fost încurajați , fraților , cu privire la voi , datorită credinței voastre .
52003008	Acum trăim într-adevăr , fiindcă voi rămâneți fermi în Domnul .
52003009	Cum putem să-I mulțumim îndeajuns lui Dumnezeu cu privire la voi pentru toată bucuria pe care o simțim datorită vouă , înaintea Dumnezeului nostru ?
52003010	Zi și noapte ne rugăm cu ardoare să vă putem vedea din nou și să aducem ceea ce lipsește credinței voastre .
52003011	Fie ca Însuși Dumnezeu , Tatăl nostru , și Domnul nostru Isus să ne netezească calea spre voi !
52003012	Domnul să facă să crească și să se reverse dragostea voastră unii față de alții și față de toți , așa cum facem și noi față de voi !
52003013	El să vă întărească inimile în sfințenie , ca să fiți fără pată înaintea lui Dumnezeu , Tatăl nostru , la venirea Domnului nostru Isus cu toți sfinții Lui !
52004001	În cele din urmă , fraților , fiindcă ați primit învățătură de la noi despre cum trebuie să umblați și să-I fiți plăcuți lui Dumnezeu , așa cum , de altfel , și faceți , vă cerem și vă îndemnăm în Domnul Isus să sporiți tot mai mult în privința aceasta .
52004002	Voi știți ce porunci v-am dat , prin autoritatea Domnului Isus .
52004003	Voia lui Dumnezeu este sfințirea voastră : să vă feriți de desfrâu .
52004004	Fiecare dintre voi trebuie să știe să-și țină vasul în sfințenie și cinste ,
52004005	nu în patimi , ca păgânii , care nu-L cunosc pe Dumnezeu .
52004006	Nimeni să nu-l nedreptățească pe fratele său și nici să nu profite de el , pentru că Domnul îl va pedepsi pentru toate acestea , așa cum v-am spus și v-am avertizat .
52004007	Dumnezeu nu ne-a chemat la necurăție , ci la sfințenie ;
52004008	de aceea , cel ce respinge aceste porunci nu respinge un om , ci pe Dumnezeu , Cel Care vă dă Duhul Sfânt .
52004009	Cu privire la dragostea frățească , nu aveți nevoie să vă scriem , pentru că voi înșivă ați fost învățați de Dumnezeu să vă iubiți unii pe alții .
52004010	Și , într-adevăr , îi iubiți pe toți frații din întreaga Macedonie . Însă vă încurajăm , fraților , să sporiți tot mai mult în privința aceasta .
52004011	Dați-vă toată silința să trăiți liniștiți , să vă vedeți de-ale voastre și să lucrați cu mâinile voastre , așa cum v-am poruncit ,
52004012	ca să trăiți așa cum se cuvine față de cei din afară și să nu depindeți de nimeni .
52004013	Nu vrem să nu știți , fraților , despre cei ce au adormit , ca să nu vă întristați ca ceilalți care nu au nădejde .
52004014	Căci dacă credem că Isus a murit și a înviat , credem și că Dumnezeu îi va aduce împreună cu Isus pe cei ce au adormit în El .
52004015	Vă spunem prin Cuvântul Domnului că noi , cei vii , care vom fi rămas până la venirea Domnului , nicidecum nu o vom lua înaintea celor ce au adormit .
52004016	Căci Domnul Însuși , la un strigăt de poruncă , la sunetul vocii arhanghelului și la sunetul trâmbiței lui Dumnezeu , Se va coborî din cer și , mai întâi , vor învia cei morți în Cristos ,
52004017	apoi noi , cei vii , care vom fi rămas , vom fi răpiți împreună cu ei în nori , ca să-L întâlnim pe Domnul în văzduh ; și astfel vom fi întotdeauna cu Domnul .
52004018	De aceea , încurajați-vă unii pe alții cu aceste cuvinte .
52005001	Cât despre vremuri și date , fraților , nu aveți nevoie să vi se scrie ,
52005002	pentru că voi înșivă știți bine că ziua Domnului va veni ca un hoț noaptea .
52005003	Când vor spune : „ Pace și siguranță ! “ , atunci un dezastru neașteptat va veni asupra lor , ca durerile nașterii peste pântecele celei însărcinate și nu vor putea nicicum să scape .
52005004	Însă voi , fraților , nu sunteți în întuneric , așa încât ziua aceea să vă surprindă ca un hoț .
52005005	Voi toți sunteți fii ai luminii și fii ai zilei . Noi nu suntem fii ai nopții sau ai întunericului .
52005006	Așadar , să nu mai dormim , cum fac alții , ci să veghem și să fim treji ,
52005007	pentru că cei ce dorm , dorm noaptea , iar cei ce beau , beau noaptea .
52005008	Dar noi , care suntem fii ai zilei , să fim treji , să ne punem platoșa credinței și a dragostei și să avem drept coif nădejdea mântuirii .
52005009	Căci Dumnezeu nu ne-a destinat pentru mânie , ci pentru a primi mântuirea , prin Domnul nostru Isus Cristos ,
52005010	Care a murit pentru noi , pentru ca , fie că suntem treji , fie că dormim , să trăim împreună cu El .
52005011	De aceea , încurajați-vă unii pe alții și întăriți-vă unii pe alții , așa cum , de fapt , și faceți .
52005012	Vă cerem , fraților , să-i respectați pe cei ce se ostenesc între voi , care vă conduc în Domnul și vă sfătuiesc .
52005013	Prețuiți-i în dragoste , datorită lucrării lor ! Trăiți în pace între voi !
52005014	Vă încurajăm , fraților , să-i mustrați pe cei leneși , să-i încurajați pe cei descurajați , să-i ajutați pe cei slabi , să aveți răbdare cu toți !
52005015	Aveți grijă ca nimeni să nu întoarcă rău pentru rău , ci urmăriți întotdeauna să faceți binele , atât unul altuia , cât și tuturor .
52005016	Bucurați-vă întotdeauna !
52005017	Rugați-vă neîncetat !
52005018	Mulțumiți în orice împrejurări , pentru că aceasta este voia lui Dumnezeu , în Cristos Isus , pentru voi !
52005019	Nu stingeți Duhul !
52005020	Nu disprețuiți profețiile ,
52005021	ci cercetați toate lucrurile și păstrați ce este bun !
52005022	Feriți-vă de orice rău !
52005023	Însuși Dumnezeul păcii să vă sfințească în toate și să vă păstreze întreaga ființă – duhul , sufletul și trupul vostru – fără pată la venirea Domnului nostru Isus Cristos .
52005024	Cel Care v-a chemat este credincios și va face lucrul acesta .
52005025	Fraților , rugați-vă și pentru noi !
52005026	Salutați-i pe toți frații cu o sărutare sfântă !
52005027	Vă cer înaintea Domnului ca această scrisoare să le fie citită tuturor fraților .
52005028	Harul Domnului nostru Isus Cristos să fie cu voi ! ( Amin ) .
53001001	Pavel , Silvanus și Timotei , către biserica tesalonicenilor , care este în Dumnezeu , Tatăl nostru , și în Domnul Isus Cristos :
53001002	har și pace de la Dumnezeu , Tatăl nostru , și de la Domnul Isus Cristos !
53001003	Suntem datori să-I mulțumim întotdeauna lui Dumnezeu pentru voi , fraților , cum se și cuvine , întrucât credința voastră crește foarte mult , și dragostea voastră unii față de alții sporește în fiecare dintre voi .
53001004	De aceea , noi înșine ne lăudăm cu voi în bisericile lui Dumnezeu , datorită răbdării și credinței voastre în toate persecuțiile și necazurile pe care le îndurați .
53001005	Aceasta este dovada faptului că judecata lui Dumnezeu este dreaptă , iar voi veți fi considerați vrednici de Împărăția lui Dumnezeu , pentru care și suferiți .
53001006	Este drept din partea lui Dumnezeu să aducă suferință peste cei care vă fac să suferiți
53001007	și să-i învioreze pe cei care suferă , – atât pe voi , cât și pe noi – , atunci când Se va arăta din cer Domnul Isus cu îngerii Lui puternici ,
53001008	într-o flacără de foc , pentru a-i pedepsi pe cei care nu-L cunosc pe Dumnezeu și pe cei care nu ascultă de Evanghelia Domnului nostru Isus .
53001009	Ei vor suferi pedeapsa distrugerii veșnice și vor fi despărțiți de prezența Domnului și de slava puterii Lui ,
53001010	în ziua aceea , când El va veni să fie proslăvit de către sfinții Săi și admirat de către toți cei ce au crezut ; căci mărturia noastră față de voi a fost crezută .
53001011	Tocmai de aceea ne rugăm întotdeauna pentru voi , ca Dumnezeul nostru să vă facă vrednici de chemarea Sa și , prin puterea Lui , să împlinească orice dorință bună a voastră și orice lucrare pornită din credință ,
53001012	astfel încât Numele Domnului nostru Isus să fie proslăvit în voi , iar voi în El , după harul Dumnezeului nostru și al Domnului Isus Cristos .
53002001	În ce privește venirea Domnului nostru Isus Cristos și întâlnirea noastră cu El , vă cerem , fraților ,
53002002	să nu vă lăsați clătinați sau tulburați așa de repede în mintea voastră de vreun duh sau de vreo afirmație sau de vreo scrisoare ca venind din partea noastră , care spune că ziua Domnului a și venit .
53002003	Nimeni să nu vă înșele în nici un fel , pentru că acea zi nu va veni înainte să vină apostazia și înainte să fie descoperit omul fărădelegii , fiul distrugerii ,
53002004	cel care se opune și se înalță pe sine deasupra oricărui așa-zis dumnezeu sau obiect al închinării . El se va așeza în Templul lui Dumnezeu , declarându-se pe sine însuși Dumnezeu .
53002005	Nu vă amintiți că v-am spus aceste lucruri când eram cu voi ?
53002006	Voi știți ce-l împiedică să fie descoperit acum , înainte de vremea lui .
53002007	Căci taina fărădelegii lucrează deja ; trebuie doar ca cel care-l împiedică acum să fie dat la o parte .
53002008	Și atunci va fi descoperit cel fără de lege , pe care Domnul Isus îl va omorî cu suflarea gurii Sale și-l va distruge când Se va arăta la venirea Sa .
53002009	Venirea celui fără de lege va fi în conformitate cu lucrarea lui Satan , cu tot felul de puteri , semne și miracole mincinoase
53002010	și cu orice fel de înșelăciune a fărădelegii pentru cei ce pier , având în vedere că n-au primit dragostea adevărului ca să fie mântuiți .
53002011	De aceea Dumnezeu le trimite o lucrare de rătăcire , pentru ca ei să creadă minciuna ,
53002012	așa încât toți cei care n-au crezut adevărul , ci și-au găsit plăcerea în nedreptate , să fie condamnați .
53002013	Însă noi Îi mulțumim întotdeauna lui Dumnezeu pentru voi , frați iubiți de Domnul , pentru că Dumnezeu v-a ales ca prim rod pentru mântuire , prin lucrarea de sfințire a Duhului și prin credința în adevăr .
53002014	La aceasta v-a chemat El prin Evanghelia pe care v-am vestit-o , astfel încât să aveți parte de slava Domnului nostru Isus Cristos .
53002015	Așadar , fraților , rămâneți fermi și păstrați tradițiile în care ați fost învățați , fie prin cuvânt , fie prin scrisoarea noastră .
53002016	Însuși Domnul nostru Isus Cristos și Dumnezeu , Tatăl nostru , Care ne-a iubit și Care ne-a dat , prin harul Său , o încurajare veșnică și o nădejde bună ,
53002017	să vă încurajeze inimile și să vă întărească în orice faptă și cuvânt bun !
53003001	În cele din urmă , fraților , rugați-vă pentru noi , ca să se răspândească repede Cuvântul Domnului și să fie onorat , așa cum este între voi ,
53003002	și să fim izbăviți de oamenii neascultători și răi , căci nu toți au credință .
53003003	Însă Domnul este credincios , El vă va întări și vă va păzi de cel rău .
53003004	Avem încredere în Domnul că faceți , și veți continua să faceți , lucrurile pe care vi le-am poruncit .
53003005	Domnul să vă îndrepte inimile către dragostea lui Dumnezeu și răbdarea lui Cristos !
53003006	Vă poruncim , fraților , în Numele Domnului nostru Isus Cristos , să vă îndepărtați de orice frate care trăiește în lenevie și nu după tradiția pe care ați primit-o de la noi !
53003007	Voi înșivă știți că trebuie să urmați exemplul nostru ; noi n-am fost leneși când am fost la voi ,
53003008	n-am mâncat pâinea nimănui fără s-o plătim , ci , cu trudă și muncă grea , am lucrat zi și noapte , ca să nu fim o povară pentru nici unul dintre voi .
53003009	Și aceasta nu pentru că n-am avea acest drept , ci ca să fim un exemplu pe care să-l urmați .
53003010	Atunci când eram la voi v-am dat această poruncă : „ Cine nu vrea să lucreze , nici să nu mănânce . “
53003011	Auzim însă că unii dintre voi trăiesc în lenevie ; ei nu lucrează nimic și sunt sâcâitori .
53003012	Unor astfel de oameni le poruncim și îi încurajăm în Domnul Isus Cristos să-și mănânce pâinea , lucrând în liniște .
53003013	Însă voi , fraților , să nu obosiți făcând binele !
53003014	Dacă cineva nu ascultă cuvântul nostru din această scrisoare , fiți atenți să nu aveți nimic de-a face cu el , astfel încât să se simtă rușinat .
53003015	Să nu-l priviți ca pe un dușman , ci sfătuiți-l ca pe un frate .
53003016	Însuși Domnul păcii să vă dea pace întotdeauna și în orice fel . Domnul să fie cu voi toți !
53003017	Eu , Pavel , scriu această salutare cu mâna mea – acesta este semnul în fiecare dintre scrisorile mele .
53003018	Harul Domnului Isus Cristos să fie cu voi toți ! ( Amin . )
54001001	Pavel , apostol al lui Cristos Isus , prin porunca lui Dumnezeu , Mântuitorul nostru , și a lui Cristos Isus , nădejdea noastră ,
54001002	către Timotei , adevăratul meu copil în credință : har , îndurare și pace de la Dumnezeu Tatăl și de la Cristos Isus , Domnul nostru !
54001003	Când m-am dus în Macedonia , te-am îndemnat să rămâi în Efes ca să le poruncești unora să nu dea altă învățătură
54001004	și să nu se țină de mituri și de nesfârșite genealogii , care încurajează mai degrabă la speculații , decât la lucrarea lui Dumnezeu prin credință .
54001005	Scopul unei astfel de porunci este dragostea , care vine dintr-o inimă curată , dintr-o conștiință bună și dintr-o credință fără ipocrizie .
54001006	Unii s-au rătăcit de aceste lucruri și s-au întors la flecăreli .
54001007	Ei vor să fie învățători ai Legii , fără însă să înțeleagă nici ceea ce spun , nici lucrurile asupra cărora insistă .
54001008	Știm că Legea este bună , dacă cineva o folosește corect .
54001009	Știm , de asemenea , că Legea nu este făcută pentru cel drept , ci pentru cei fără de Lege și pentru cei răzvrătiți , pentru cei neevlavioși și pentru cei păcătoși , pentru cei lipsiți de sfințenie și pentru cei lumești , pentru ucigașii de tată și pentru ucigașii de mamă , pentru ucigașii de oameni ,
54001010	pentru cei desfrânați , pentru homosexuali , pentru negustorii de sclavi , pentru mincinoși , pentru sperjuri și pentru orice altceva care este împotriva învățăturii sănătoase ,
54001011	potrivit cu Evanghelia slăvită a binecuvântatului Dumnezeu , care mi-a fost încredințată mie .
54001012	Îi sunt recunoscător lui Isus Cristos , Domnul nostru , Care m-a întărit , pentru că m-a considerat credincios și m-a pus în slujba Lui ,
54001013	măcar că înainte am fost un blasfemiator , un persecutor și un om violent . Dar mi s-a arătat milă , întrucât lucram ca un neștiutor , în necredință .
54001014	Și harul Domnului nostru a fost turnat din abundență peste mine , împreună cu credința și dragostea care sunt în Cristos Isus .
54001015	Acest cuvânt este demn de încredere și pe deplin vrednic să fie primit : Cristos Isus a venit în lume ca să-i mântuiască pe cei păcătoși , dintre care cel dintâi sunt eu .
54001016	De aceea mi s-a arătat milă , pentru ca în mine , cel dintâi , Cristos Isus să-Și poată arăta toată îndelunga Lui răbdare , făcând din mine un exemplu pentru cei ce urmează să creadă în El pentru viața veșnică .
54001017	A Împăratului veșniciilor , a nemuritorului , nevăzutului și singurului Dumnezeu să fie onoarea și slava , în vecii vecilor ! Amin .
54001018	Timotei , copilul meu , îți dau această poruncă potrivit cu profețiile rostite mai înainte cu privire la tine , pentru ca , prin ele , să te lupți lupta cea bună ,
54001019	având credință și o conștiință bună , de care unii n-au mai ținut seama și au eșuat în ce privește credința .
54001020	Printre ei sunt Imeneu și Alexandru , pe care i-am dat pe mâna lui Satan , ca să învețe să nu mai blasfemieze .
54002001	Înainte de toate , te îndemn să faci cereri , rugăciuni , mijlociri și mulțumiri pentru toți oamenii ,
54002002	pentru împărați și pentru toți cei ce sunt în poziții înalte , ca să putem duce o viață pașnică și liniștită , cu toată evlavia și demnitatea .
54002003	Acest lucru este bun și bine primit înaintea lui Dumnezeu , Mântuitorul nostru ,
54002004	Care dorește ca toți oamenii să fie mântuiți și să vină la cunoașterea adevărului .
54002005	Căci este un singur Dumnezeu și un singur Mijlocitor între Dumnezeu și oameni : Omul Cristos Isus ,
54002006	Care S-a dat pe Sine Însuși ca răscumpărare pentru toți – despre aceasta s-a depus mărturie la timpul potrivit .
54002007	Pentru aceasta am fost pus predicator , apostol – spun adevărul , nu mint – și învățător al neamurilor în credință și adevăr .
54002008	Vreau deci ca bărbații să se roage în orice loc , ridicând spre cer mâini sfinte , fără mânie și fără ceartă .
54002009	Femeile , de asemenea , vreau să se îmbrace în haine decente , cu modestie și cumpătare , nu cu împletituri ale părului , nici cu aur sau cu mărgăritare , sau cu haine scumpe ,
54002010	ci cu fapte bune , așa cum se cuvine unor femei care se declară pioase .
54002011	O femeie să învețe în tăcere , cu toată supunerea .
54002012	Nu dau voie femeii să învețe sau să aibă autoritate asupra bărbatului , ci să stea în tăcere .
54002013	Căci Adam a fost întocmit mai întâi , apoi Eva .
54002014	Și nu Adam a fost înșelat , ci femeia a fost înșelată și a căzut în neascultare .
54002015	Totuși ea va fi mântuită prin nașterea de copii , dacă rămâne în credință , în dragoste și în sfințenie , alături de cumpătare .
54003001	Acest cuvânt este vrednic de încredere : dacă dorește cineva să fie supraveghetor , dorește o lucrare bună .
54003002	Supraveghetorul însă trebuie să fie fără reproș , soț al unei singure femei , demn , cumpătat , respectabil , ospitalier , capabil să dea învățătură ,
54003003	să nu fie bețiv , nici bătăuș , ci blând și nu certăreț , nu iubitor de bani ,
54003004	să-și conducă bine propria casă , să-și țină copiii în supunere , cu toată demnitatea –
54003005	pentru că , dacă cineva nu știe să-și conducă propria casă , cum se va îngriji de biserica lui Dumnezeu ? –
54003006	să nu fie convertit de curând , ca nu cumva să se umfle de mândrie și să cadă sub aceeași condamnare ca și diavolul .
54003007	Trebuie să aibă și o bună mărturie din partea celor din afară , ca să nu cadă în dispreț și în capcana diavolului .
54003008	Diaconii , de asemenea , trebuie să fie onorabili , nu cu două fețe , nu băutori de mult vin , nu lacomi de câștig ;
54003009	să păstreze taina credinței cu o conștiință curată .
54003010	Mai întâi , trebuie să fie verificați și abia apoi , dacă se dovedesc a fi fără pată , să slujească drept diaconi .
54003011	De asemenea , femeile trebuie să fie onorabile , să nu fie acuzatoare , să fie cumpătate , credincioase în toate .
54003012	Diaconul trebuie să fie soțul unei singure femei și să-și conducă bine copiii și propria casă .
54003013	Căci cei ce slujesc bine ca diaconi câștigă o poziție bună pentru ei înșiși și o mare îndrăzneală în credința care este în Cristos Isus .
54003014	Sper să vin la tine cât de curând , însă îți scriu aceste lucruri pentru ca ,
54003015	dacă întârzii , să știi cum trebuie să te comporți în Casa lui Dumnezeu , care este Biserica Dumnezeului celui Viu , stâlpul și temelia adevărului .
54003016	Și fără îndoială , mare este taina evlaviei . „ Cel Ce a fost arătat în trup , a fost dovedit drept prin Duhul , a fost văzut de îngeri , a fost predicat printre neamuri , a fost crezut în lume , a fost luat în slavă . “
54004001	Duhul spune limpede că , în vremurile din urmă , unii se vor îndepărta de la credință și vor da atenție duhurilor înșelătoare și învățăturilor demonilor .
54004002	Aceste lucruri vin din ipocrizia mincinoșilor , a căror conștiință a fost însemnată cu fierul roșu .
54004003	Ei interzic căsătoria și se abțin de la mâncărurile pe care le-a creat Dumnezeu pentru a fi primite cu mulțumire de către cei ce cred și cunosc adevărul .
54004004	Căci orice făptură creată de Dumnezeu este bună și nimic nu trebuie respins , dacă este luat cu mulțumire ,
54004005	pentru că este sfințit prin Cuvântul lui Dumnezeu și prin rugăciune .
54004006	Dacă-i vei învăța pe frați aceste lucruri , vei fi un bun slujitor al lui Cristos Isus , fiind hrănit astfel de cuvintele credinței și ale bunei învățături pe care ai urmat-o îndeaproape .
54004007	Ferește-te de basmele lumești și băbești ! Disciplinează-te în ce privește evlavia !
54004008	Căci disciplinarea trupului este de puțin folos , dar evlavia este de folos în toate , fiindcă ea are promisiunea vieții de acum și a celei care va să vină .
54004009	Acest cuvânt este vrednic de încredere și pe deplin vrednic să fie primit .
54004010	Căci pentru aceasta trudim și ne luptăm , fiindcă ne-am pus nădejdea în Dumnezeul cel Viu , Care este Mântuitorul tuturor oamenilor , mai ales al celor credincioși .
54004011	Poruncește și învață aceste lucruri !
54004012	Nimeni să nu-ți disprețuiască tinerețea , ci fii un exemplu pentru credincioși în vorbire , în comportament , în dragoste , în credință , în curăție .
54004013	Până când voi veni eu , dă atenție citirii , încurajării și învățăturii !
54004014	Să nu neglijezi darul care este în tine , care ți-a fost dat prin profeție , după ce cei din sfatul bătrânilor și-au pus mâinile peste tine .
54004015	Practică aceste lucruri și dedică-te lor , pentru ca progresul tău să fie văzut de toți !
54004016	Fii atent la tine însuți și la învățătura pe care o dai ! Stăruie în aceste lucruri , pentru că , făcând aceasta , te vei salva pe tine și pe cei ce te ascultă !
54005001	Să nu mustri cu asprime pe un bătrân , ci sfătuiește-l ca pe un tată ; pe cei tineri – ca pe niște frați ;
54005002	pe femeile bătrâne – ca pe niște mame ; pe cele tinere – ca pe niște surori , cu toată curăția .
54005003	Cinstește-le pe văduvele care sunt într-adevăr văduve !
54005004	Însă dacă o văduvă are copii sau nepoți , trebuie mai întâi ca aceștia să învețe să se poarte cu evlavie față de cei din casa lor și să-și răsplătească părinții , pentru că acest lucru este plăcut înaintea lui Dumnezeu .
54005005	Cea care este într-adevăr văduvă și rămasă singură își pune nădejdea în Dumnezeu și stăruie , zi și noapte , în cereri și rugăciuni ,
54005006	dar cea care trăiește pentru plăceri este moartă , chiar dacă trăiește .
54005007	Poruncește și aceste lucruri , pentru ca toți să fie fără reproș .
54005008	Dacă cineva nu are grijă de ai săi , mai ales de cei din familia sa , atunci s-a lepădat de credință și este mai rău decât un necredincios .
54005009	Să nu fie înscrisă pe listă o văduvă care are mai puțin de șaizeci de ani și care n-a fost soția unui singur bărbat ;
54005010	ea trebuie să fie vorbită de bine pentru faptele ei bune , să fi fost o mamă care și-a crescut bine copiii , să fie ospitalieră , să fi spălat picioarele sfinților , să-i fi ajutat pe cei necăjiți și să fi stăruit în orice fel de faptă bună .
54005011	Dar pe văduvele tinere să nu le primești . Căci atunci când poftele lor le îndepărtează de Cristos , vor să se căsătorească
54005012	și își atrag astfel condamnarea pentru că și-au încălcat prima promisiune .
54005013	Totodată se învață să fie leneșe , umblând din casă în casă , și nu numai că sunt leneșe , ci sunt și guralive și băgăcioase , vorbind ceea ce nu trebuie .
54005014	Prin urmare , vreau ca văduvele tinere să se căsătorească , să aibă copii , să aibă grijă de casă și să nu dea potrivnicului nici un prilej de insultă .
54005015	Căci unele s-au întors deja să-l urmeze pe Satan .
54005016	Dacă o femeie credincioasă are văduve în familie , să le ajute și astfel să nu fie împovărată biserica ; în felul acesta biserica le va putea ajuta pe cele care sunt cu adevărat văduve .
54005017	Bătrânii care cârmuiesc bine să fie considerați vrednici să primească o îndoită onoare , mai ales cei ce se ostenesc în predicare și învățare .
54005018	Căci Scriptura spune : „ Să nu legi gura boului în timp ce treieră grâul “ și „ Vrednic este lucrătorul de plata lui . “
54005019	Să nu accepți nici o acuzație împotriva unui bătrân , decât dacă sunt doi sau trei martori .
54005020	Pe aceia dintre ei care păcătuiesc , mustră-i înaintea tuturor , astfel încât și ceilalți să aibă frică .
54005021	Te rog solemn înaintea lui Dumnezeu , înaintea lui Cristos Isus și înaintea îngerilor aleși , să păzești aceste învățături fără prejudecată și fără să faci nimic cu părtinire .
54005022	Să nu-ți pui mâinile peste nimeni cu grabă ! Să nu fii părtaș la păcatele altora ! Păstrează-te curat !
54005023	Să nu bei doar apă , ci folosește și puțin vin , din pricina stomacului tău și a deselor tale îmbolnăviri .
54005024	Păcatele unor oameni sunt evidente și merg înainte la judecată , iar ale altora vin pe urmă .
54005025	Tot astfel , faptele bune sunt evidente , și chiar și cele ce nu sunt , nu pot să rămână ascunse .
54006001	Toți cei ce sunt sub jugul sclaviei , să-și considere stăpânii vrednici de toată onoarea , pentru ca Numele lui Dumnezeu și învățătura noastră să nu fie batjocorite .
54006002	Cei care au stăpâni credincioși să nu-i desconsidere sub motiv că sunt frați , ci să le slujească și mai mult , pentru că cei ce beneficiază de lucrarea lor bună sunt credincioși și preaiubiți . Învață -i pe alții și îndeamnă-i cu privire la aceste lucruri !
54006003	Dacă cineva învață pe alții o altă doctrină și nu este de acord cu cuvintele sănătoase ale Domnului nostru Isus Cristos și cu învățătura care duce la evlavie ,
54006004	este plin de mândrie și nu înțelege nimic , ci are boala controverselor și a certurilor de cuvinte , din care apar invidia , cearta , blasfemiile , bănuielile rele
54006005	și ciorovăielile permanente dintre oamenii cu mintea pervertită , lipsiți de adevăr și care cred că evlavia este un mijloc de îmbogățire .
54006006	Evlavia este , într-adevăr , un mare câștig , dacă este însoțită de mulțumire .
54006007	Căci noi n-am adus nimic în lume , astfel că nu putem lua nimic din ea .
54006008	Dacă avem mâncare și îmbrăcăminte , acestea ne vor fi de ajuns .
54006009	Cei care vor să se îmbogățească vor cădea în ispită , în capcană și în multe pofte nesăbuite și vătămătoare , care-i cufundă pe oameni în ruină și pierzare .
54006010	Căci iubirea de bani este rădăcina tuturor relelor , iar unii , care au tânjit după ea , au rătăcit de la credință și s-au străpuns singuri cu multe dureri .
54006011	Însă tu , om al lui Dumnezeu , fugi de aceste lucruri ! Urmărește dreptatea , evlavia , credința , dragostea , răbdarea , blândețea !
54006012	Luptă-te lupta cea bună a credinței ! Apucă viața veșnică la care ai fost chemat și pentru care ai depus o bună mărturie înaintea multor martori !
54006013	Îți poruncesc , înaintea lui Dumnezeu , Care dă viață tuturor lucrurilor , și înaintea lui Cristos Isus , Care a depus o bună mărturie înaintea lui Ponțiu Pilat ,
54006014	să păzești fără pată și fără reproș această poruncă până la arătarea Domnului nostru Isus Cristos ,
54006015	pe care binecuvântatul și singurul Suveran , Împăratul împăraților și Domnul domnilor , o va descoperi la timpul potrivit ,
54006016	El , singurul Care are nemurirea , Care locuiește într-o lumină de care nimeni nu se poate apropia și pe Care nici un om nu L-a văzut și nici nu-L poate vedea . A Lui să fie onoarea și puterea veșnică ! Amin .
54006017	Poruncește-le bogaților din veacul de acum să nu se îngâmfe , să nu-și pună nădejdea în bogățiile nesigure , ci în Dumnezeu , Care ne oferă din belșug toate lucrurile , ca să ne bucurăm .
54006018	Spune-le să facă binele , să fie bogați în fapte bune , să fie generoși , gata să împartă cu alții ,
54006019	adunându-și astfel drept comoară o bună temelie pentru viitor , ca să apuce adevărata viață .
54006020	Timotei , păzește ceea ce ți s-a încredințat ! Evită flecărelile lumești și contradicțiile în legătură cu ceea ce , în mod fals , este numit „ cunoaștere “ ,
54006021	pe care unii au împărtășit-o și astfel au rătăcit de la credință . Harul să fie cu voi ! ( Amin ) .
55001001	Pavel , apostol al lui Cristos Isus , prin voia lui Dumnezeu , după promisiunea vieții în Cristos Isus ,
55001002	către Timotei , copilul preaiubit : har , îndurare și pace de la Dumnezeu Tatăl și de la Cristos Isus , Domnul nostru !
55001003	Îi sunt recunoscător lui Dumnezeu , pe Care-L slujesc cu o conștiință curată , așa cum au făcut-o și strămoșii mei , când îmi aduc aminte mereu de tine în rugăciunile mele , zi și noapte .
55001004	Îmi amintesc de lacrimile tale și doresc să te văd , ca să mă umplu de bucurie .
55001005	Îmi aduc aminte de credința ta , care este fără ipocrizie și care a locuit mai întâi în bunica ta , Lois , apoi în mama ta , Eunice , iar acum sunt convins că și în tine .
55001006	De aceea , îți aduc aminte să înflăcărezi darul lui Dumnezeu , care este în tine prin punerea mâinilor mele .
55001007	Căci Dumnezeu nu ne-a dat un duh de frică , ci de putere , de dragoste și de înțelepciune .
55001008	Așadar , să nu-ți fie rușine să mărturisești despre Domnul nostru și nici despre mine , prizonier de dragul Lui , ci suferă împreună cu mine pentru Evanghelie , prin puterea lui Dumnezeu .
55001009	El ne-a mântuit și ne-a chemat cu o chemare sfântă , nu datorită faptelor noastre , ci datorită planului și harului Său , pe care ni l-a dat în Cristos Isus înainte de vremurile veșniciilor ,
55001010	dar care a fost descoperit acum prin arătarea Mântuitorului nostru , Isus Cristos , Care a desființat moartea și a adus la lumină viața și nemurirea , prin Evanghelie .
55001011	Iar eu am fost pus predicatorul , apostolul și învățătorul ei .
55001012	De aceea sufăr aceste lucruri , dar nu mi-e rușine , pentru că știu în Cine am crezut și sunt convins că El poate să păzească până în ziua aceea ce I-am încredințat .
55001013	Păstrează modelul cuvintelor sănătoase , pe care le-ai auzit de la mine , împreună cu credința și dragostea care sunt în Cristos Isus !
55001014	Păzește lucrul acela bun care ți-a fost încredințat prin Duhul Sfânt , Care locuiește în noi !
55001015	Tu știi că toți cei ce sunt în Asia m-au părăsit , între care sunt și Figel , și Hermogen .
55001016	Fie ca Domnul să-Și arate îndurarea peste casa lui Onisifor , pentru că , de multe ori , el m-a încurajat și nu i-a fost rușine de lanțul meu .
55001017	Dimpotrivă , când a fost în Roma , m-a căutat cu mult efort și m-a găsit .
55001018	Să dea Domnul să găsească îndurare de la Domnul în ziua aceea ! Tu știi bine cât de mult mi -a slujit în Efes .
55002001	Așadar , tu , copilul meu , întărește-te în harul care este în Cristos Isus !
55002002	Ceea ce ai auzit de la mine , înaintea multor martori , încredințează unor oameni de încredere , care să fie în stare să-i învețe pe alții !
55002003	Ia parte la suferință împreună cu mine , ca un bun soldat al lui Cristos Isus !
55002004	Nici un soldat nu se implică în treburile vieții , dacă vrea să placă celui ce l-a înscris la oaste .
55002005	Dacă cineva concurează ca atlet , nu este încununat , dacă nu concurează după reguli .
55002006	Fermierul care a trudit din greu trebuie să aibă primul parte din roade .
55002007	Înțelege ce-ți spun ! Domnul îți va da pricepere în toate .
55002008	Amintește-ți de Isus Cristos , din sămânța lui David , Care a înviat din morți , potrivit cu Evanghelia mea ,
55002009	pentru care eu sufăr până acolo încât sunt legat ca un răufăcător . Dar Cuvântul lui Dumnezeu nu este legat .
55002010	Astfel , eu rabd totul pentru cei aleși , pentru ca și ei să obțină mântuirea care este în Cristos Isus , împreună cu slava veșnică .
55002011	Acest cuvânt este vrednic de încredere : „ Căci dacă am murit împreună cu El , vom și trăi împreună cu El .
55002012	Dacă răbdăm , vom și domni împreună cu El . Dacă ne lepădăm de El , și El se va lepăda de noi .
55002013	Dacă suntem necredincioși , El rămâne credincios , pentru că nu Se poate nega pe Sine . “
55002014	Amintește-le aceste lucruri ! Roagă-i solemn , înaintea lui Dumnezeu , să nu se certe cu privire la cuvinte , pentru că aceasta nu este de nici un folos , ci mai degrabă îi ruinează pe cei ce ascultă .
55002015	Străduiește-te să te înfățișezi înaintea lui Dumnezeu ca un om încercat , ca un lucrător care nu are de ce să-i fie rușine , care explică corect Cuvântul adevărului .
55002016	Evită vorbăriile goale și lumești , căci cei care se țin de ele vor înainta tot mai mult spre lipsa de evlavie ,
55002017	iar cuvântul lor se va împrăștia precum cangrena . Dintre aceștia sunt și Imeneu , și Filet ,
55002018	care s-au rătăcit în ce privește adevărul , spunând că învierea a avut deja loc și răsturnând astfel credința multora .
55002019	Cu toate acestea , temelia solidă a lui Dumnezeu rămâne fermă , având sigiliul aceasta : „ Domnul îi cunoaște pe cei ce sunt ai Lui “ și „ Oricine rostește Numele Domnului trebuie să se îndepărteze de nedreptate . “
55002020	Într-o casă mare nu sunt numai vase de aur și de argint , ci și de lemn și de lut , unele pentru o întrebuințare de cinste , altele pentru o întrebuințare de ocară .
55002021	Așadar , dacă cineva se curățește de acestea , va fi un vas de cinste , sfințit și folositor Stăpânului , pregătit pentru orice lucrare bună .
55002022	Fugi de poftele tinereții și urmărește dreptatea , credința , dragostea , pacea , împreună cu cei care-L cheamă pe Domnul dintr-o inimă curată !
55002023	Evită disputele nebunești și prostești , știind că ele dau naștere la certuri !
55002024	Și robul Domnului nu trebuie să se certe , ci să fie blând cu toți , capabil să dea învățătură , să fie îngăduitor și
55002025	să-i corecteze cu blândețe pe cei ce se împotrivesc , în nădejdea că Dumnezeu le va da pocăința , ca să ajungă la cunoașterea adevărului ,
55002026	să-și vină în fire și să scape din capcana diavolului , în care au fost capturați ca să-i facă voia .
55003001	Să știi că în zilele de pe urmă vor fi vremuri grele .
55003002	Căci oamenii vor fi iubitori de sine , iubitori de bani , lăudăroși , aroganți , blasfemiatori , neascultători de părinți , nemulțumitori , lipsiți de sfințenie ,
55003003	fără afecțiune , neînduplecați , acuzatori , neînfrânați , sălbatici , neiubitori de bine ,
55003004	trădători , nechibzuiți , încrezuți , iubitori mai degrabă de plăceri decât de Dumnezeu ,
55003005	având doar o formă de evlavie , dar negându-i puterea . Îndepărtează-te de astfel de oameni !
55003006	Între aceștia sunt cei care se furișează în case , pun stăpânire pe femeile ușuratice , împovărate de păcate și călăuzite de diferite pofte ,
55003007	care întotdeauna învață , dar nu pot ajunge la cunoașterea adevărului .
55003008	Așa cum Iane și Iambre i s-au împotrivit lui Moise , tot astfel și acești oameni cu minți pervertite se împotrivesc adevărului , fiind descalificați în ce privește credința .
55003009	Dar ei nu vor mai înainta mult , pentru că , la fel ca în cazul celor doi , nebunia lor va fi arătată tuturor .
55003010	Însă tu ai urmărit îndeaproape învățătura mea , purtarea mea , scopul meu în viață , credința mea , răbdarea mea , dragostea mea , fermitatea mea ,
55003011	persecuțiile și suferințele , lucrurile care mi s-au întâmplat în Antiohia , în Iconia , în Listra – toate persecuțiile pe care le-am îndurat ; dar Domnul m-a scăpat din toate .
55003012	Toți cei ce vor să trăiască o viață evlavioasă în Cristos Isus vor fi persecutați ,
55003013	în timp ce oamenii răi și înșelători vor merge din rău în mai rău , înșelându-i pe alții și înșelându-se pe ei înșiși .
55003014	Însă tu să rămâi în lucrurile pe care le-ai învățat și de care ești deplin încredințat , fiindcă știi de la cine le-ai învățat .
55003015	Din copilărie cunoști Sfintele Scripturi , care-ți pot da înțelepciunea ce duce la mântuire prin credința în Cristos Isus .
55003016	Toată Scriptura este inspirată de Dumnezeu și de folos pentru învățătură , pentru mustrare , pentru îndreptare , pentru instruire în dreptate ,
55003017	pentru ca omul lui Dumnezeu să fie desăvârșit și pe deplin echipat pentru orice lucrare bună .
55004001	Te rog solemn înaintea lui Dumnezeu și a lui Cristos Isus , Care urmează să judece viii și morții , și având în vedere arătarea Lui și Împărăția Lui :
55004002	predică Cuvântul ; fii pregătit la timp potrivit sau nepotrivit ; mustră , corectează , încurajează cu toată răbdarea și învățătura !
55004003	Căci va veni vremea când oamenii nu vor mai suporta învățătura sănătoasă , ci își vor îngrămădi învățători după poftele lor , ca să audă doar lucruri ce le gâdilă urechile .
55004004	Își vor întoarce urechea de la adevăr și se vor duce după mituri .
55004005	Însă tu fii treaz în toate lucrurile , îndură suferințele , fă lucrarea unui evanghelist , împlinește-ți bine slujba !
55004006	Căci eu sunt gata să fiu turnat ca o jertfă de băutură , și timpul plecării mele este aproape .
55004007	M-am luptat lupta cea bună , mi-am sfârșit alergarea , am păzit credința .
55004008	De acum mă așteaptă cununa dreptății , pe care mi-o va da Domnul , Judecătorul cel Drept , în ziua aceea , și nu numai mie , ci tuturor celor care vor fi iubit arătarea Lui .
55004009	Străduiește-te să vii la mine cât de repede !
55004010	Demas , din dragoste pentru lumea de acum , m-a părăsit și s-a dus la Tesalonic ; Crescens s-a dus în Galatia , Titus în Dalmația .
55004011	Numai Luca este cu mine . Ia-l pe Marcu și adu-l cu tine , pentru că îmi este de folos în slujire !
55004012	Pe Tihicus l-am trimis la Efes .
55004013	Când vii , adu și mantaua pe care am lăsat-o în Troa , la Carp , precum și sulurile , mai ales pe cele din piele .
55004014	Alexandru , căldărarul , mi-a făcut mult rău . Domnul îl va răsplăti după faptele lui .
55004015	Păzește-te de el , pentru că el s-a împotrivit foarte tare cuvintelor noastre .
55004016	La primul meu răspuns de apărare , nimeni n-a stat alături de mine , ci toți m-au părăsit . Să nu le fie ținut în seamă lucrul acesta !
55004017	Însă Domnul a stat lângă mine și m-a întărit , pentru ca , prin mine , mesajul să fie pe deplin vestit și toate neamurile să-l audă . Și am fost izbăvit din gura leului .
55004018	Domnul mă va scăpa de orice lucru rău și mă va mântui pentru Împărăția Lui cerească . A Lui să fie slava , în vecii vecilor ! Amin .
55004019	Salută-i pe Prisca și Aquila și pe cei din casa lui Onisiforus !
55004020	Erastus a rămas în Corint , iar pe Trofimus l-am lăsat bolnav în Milet .
55004021	Străduiește-te să vii înainte de iarnă ! Eubulus , Pudens , Linus , Claudia și toți frații te salută .
55004022	Domnul să fie cu duhul tău ! Harul să fie cu voi ! ( Amin . )
56001001	Pavel , rob al lui Dumnezeu și apostol al lui Isus Cristos , după credința aleșilor lui Dumnezeu și după cunoașterea adevărului , care este potrivit cu evlavia ,
56001002	în nădejdea vieții veșnice , pe care Dumnezeu , Care nu minte , a promis-o înainte de vremurile veșniciilor ,
56001003	iar la vremea potrivită Și-a descoperit Cuvântul prin predicarea care mi-a fost încredințată prin porunca lui Dumnezeu , Mântuitorul nostru ,
56001004	către Titus , adevăratul meu copil în credința pe care o împărtășim împreună : har și pace de la Dumnezeu Tatăl și de la Cristos Isus , Mântuitorul nostru !
56001005	Te-am lăsat în Creta ca să pui în ordine lucrurile care au mai rămas de rânduit și să numești bătrâni în fiecare cetate , așa cum ți-am poruncit .
56001006	Dar bătrânul trebuie să fie cineva fără pată , soț al unei singure femei , având copii credincioși , care să nu fie acuzați de destrăbălare sau de neascultare .
56001007	Căci supraveghetorul , ca administrator al lui Dumnezeu , trebuie să fie fără pată , să nu fie arogant , nici mânios , nici bețiv , nici bătăuș , nici lacom de câștig ,
56001008	ci trebuie să fie ospitalier , să iubească binele , să fie cumpătat , drept , sfânt , înfrânat ,
56001009	să se țină de Cuvântul vrednic de încredere , care este potrivit cu învățătura primită , pentru a-i putea încuraja și pe alții prin învățătura sănătoasă și pentru a-i mustra pe cei ce vorbesc împotrivă .
56001010	Sunt mulți răzvrătiți , palavragii și înșelători , îndeosebi printre cei circumciși ,
56001011	care trebuie făcuți să tacă , pentru că buimăcesc case întregi , învățându-i pe oameni ceea ce n-ar trebui , de dragul unui câștig rușinos .
56001012	Chiar unul dintre ei , un profet de-al lor , a zis : „ Cretanii sunt întotdeauna niște mincinoși , niște fiare rele și niște pântece leneșe . “
56001013	Mărturia aceasta este adevărată . Din acest motiv , mustră-i cu asprime , ca să fie sănătoși în credință
56001014	și să nu dea atenție miturilor iudaice și poruncilor oamenilor care se întorc de la adevăr !
56001015	Pentru cei curați , toate sunt curate , dar pentru cei pângăriți și necredincioși , nimic nu este curat , ci până și mintea , și conștiința le sunt pângărite .
56001016	Ei pretind că-L cunosc pe Dumnezeu , dar prin faptele lor Îl neagă . Sunt odioși , neascultători , incapabili de orice lucrare bună .
56002001	Tu însă să vorbești lucruri care se potrivesc cu învățătura sănătoasă !
56002002	Cei vârstnici trebuie să fie demni , onorabili , cumpătați , sănătoși în credință , în dragoste și în răbdare .
56002003	Tot astfel , și femeile în vârstă trebuie să aibă o purtare respectuoasă , să nu fie acuzatoare , nici înrobite de vin , să fie unele care îi învață pe alții ce este bine ,
56002004	astfel încât să le poată sfătui pe cele tinere să fie iubitoare de soți , iubitoare de copii ,
56002005	cumpătate , curate , bune gospodine , să fie supuse soților lor , astfel încât Cuvântul lui Dumnezeu să nu fie vorbit de rău .
56002006	Tot astfel , îndeamnă-i și pe cei tineri să fie cu stăpânire de sine .
56002007	În toate lucrurile , dă-te ca exemplu prin lucrări bune , printr-o învățătură curată , prin demnitate ,
56002008	printr-o vorbire sănătoasă , ireproșabilă , pentru ca aceia care se împotrivesc să fie făcuți de rușine și să nu aibă nimic rău de spus despre noi .
56002009	Spune-le sclavilor să le fie supuși în toate stăpânilor lor , să le fie plăcuți , să nu le întoarcă vorba ,
56002010	să nu fure , ci să dovedească că , în toate , sunt buni și credincioși , pentru ca astfel să arate în toate frumusețea învățăturii lui Dumnezeu , Mântuitorul nostru .
56002011	Căci harul lui Dumnezeu , care aduce mântuire pentru toți oamenii , a fost arătat
56002012	și ne învață să renunțăm la lipsa de evlavie și la poftele lumești și să trăim în veacul de acum într-un mod cumpătat , drept și evlavios ,
56002013	în timp ce așteptăm fericita nădejde și arătarea slavei marelui nostru Dumnezeu și Mântuitor , Isus Cristos .
56002014	El S-a dat pe Sine Însuși pentru noi , ca să ne răscumpere din orice fărădelege și să-Și curățească un popor care să fie doar al Lui , plin de râvnă pentru fapte bune .
56002015	Spune aceste lucruri , îndeamnă și mustră cu toată autoritatea ! Nimeni să nu te disprețuiască !
56003001	Amintește-le să fie supuși conducătorilor și autorităților , să fie ascultători , gata pentru orice faptă bună ,
56003002	să nu insulte pe nimeni , să nu fie certăreți , să fie blânzi , să arate tot respectul față de toți oamenii .
56003003	Căci și noi eram odată nesăbuiți , neascultători , rătăciți , sclavi ai poftelor și ai diferitelor plăceri , trăind în răutate și invidie , fiind urâți de alții și urându-ne unii pe alții .
56003004	Dar când s-a arătat bunătatea și dragostea de oameni a lui Dumnezeu , Mântuitorul nostru ,
56003005	El ne-a mântuit , însă nu datorită faptelor pe care le-am înfăptuit noi în dreptate , ci potrivit cu mila Lui , prin spălarea făcută de nașterea din nou și prin înnoirea făcută de Duhul Sfânt ,
56003006	pe Care L-a turnat peste noi din belșug , prin Isus Cristos , Mântuitorul nostru ,
56003007	pentru ca , fiind îndreptățiți prin harul Lui , să putem deveni moștenitori , având nădejdea vieții veșnice .
56003008	Acest cuvânt este vrednic de încredere și doresc să insiști asupra acestor lucruri , pentru ca cei ce au crezut în Dumnezeu să caute să fie fruntași în a face fapte bune . Aceste lucruri sunt bune și de folos pentru oameni .
56003009	Ferește-te de controverse nesăbuite , de genealogii , de certuri și de lupte cu privire la Lege , pentru că sunt fără folos și zadarnice !
56003010	După primul și al doilea avertisment să nu mai ai nimic de-a face cu cel ce provoacă dezbinări ,
56003011	deoarece știi că un astfel de om este stricat și păcătuiește , fiind de la sine condamnat .
56003012	Când îl voi trimite la tine pe Artemas sau pe Tihicus , grăbește-te să vii la mine în Nicopole , căci am hotărât să rămân peste iarnă acolo .
56003013	Fă tot ce poți pentru a-i ajuta pe legiuitorul Zenas și pe Apolos în călătoria lor , ca să nu le lipsească nimic .
56003014	Ai noștri trebuie să învețe să fie fruntași în fapte bune , pentru a ajuta la nevoile urgente , ca să nu fie neroditori .
56003015	Toți cei ce sunt împreună cu mine te salută . Salută-i pe cei ce ne iubesc în credință ! Harul să fie cu voi toți .
57001001	Pavel , prizonier de dragul lui Cristos Isus , și fratele Timotei , către preaiubitul Filimon , conlucrător cu noi ,
57001002	către sora Apfia , către Arhipus , ostaș împreună cu noi , și către biserica din casa ta :
57001003	har și pace de la Dumnezeu , Tatăl nostru , și de la Domnul Isus Cristos !
57001004	Îi mulțumesc Dumnezeului meu ori de câte ori îmi aduc aminte de tine în rugăciunile mele ,
57001005	pentru că am auzit de credința ta în Domnul Isus și de dragostea pe care o ai față de toți sfinții .
57001006	Mă rog ca această părtășie a ta la credință să fie eficace , astfel încât să ai cunoștință de tot binele care se face între noi în Cristos .
57001007	Am avut o mare bucurie și încurajare datorită dragostei tale , pentru că simțămintele sfinților au fost înviorate prin tine , frate .
57001008	De aceea , cu toate că am toată libertatea în Cristos să-ți poruncesc ce ar fi potrivit să faci ,
57001009	totuși vreau să-ți fac o rugăminte în numele dragostei , eu , Pavel , un bătrân , și acum și un prizonier de dragul lui Cristos Isus :
57001010	te rog pentru copilul meu , Onesimus , pe care l-am născut în timp ce eram în lanțuri .
57001011	Cândva , el ți-a fost nefolositor , dar acum îți este folositor atât ție , cât și mie .
57001012	Ți-l trimit înapoi , pe el , inima mea .
57001013	Aș fi dorit să-l țin lângă mine , ca să-mi slujească în locul tău , cât timp sunt în lanțuri pentru Evanghelie ,
57001014	dar nu am vrut să fac nimic fără consimțământul tău , pentru ca binele pe care-l faci să nu fie din obligație , ci un lucru făcut de bunăvoie .
57001015	Poate că el a fost despărțit de tine pentru un timp tocmai ca să-l ai înapoi pe vecie ,
57001016	dar nu ca pe un sclav , ci mai presus de un sclav , ca pe un frate preaiubit , mai ales de mine și cu atât mai mult de tine , atât în chip firesc , cât și în Domnul .
57001017	Așadar , dacă mă consideri prieten , primește-l ca pe mine însumi !
57001018	Iar dacă ți-a făcut ceva rău sau îți datorează ceva , pune aceasta în socoteala mea .
57001019	Eu , Pavel , scriu aceasta cu mâna mea : eu îți voi plăti înapoi – ca să nu zic că tu însuți mi te datorezi mie .
57001020	Da , frate , vreau să am un câștig de la tine în Domnul ; înviorează-mi simțămintele în Cristos !
57001021	Îți scriu fiind convins de ascultarea ta , știind că vei face chiar mai mult decât îți spun .
57001022	Totodată , pregătește-mi un loc de găzduire , pentru că sper ca , prin rugăciunile voastre , să vă fiu dat înapoi .
57001023	Epafras , prizonier împreună cu mine de dragul lui Cristos Isus , te salută
57001024	și , de asemenea , și Marcu , Aristarhus , Demas și Luca , conlucrători cu mine .
57001025	Harul Domnului Isus Cristos să fie cu duhul vostru !
58001001	În trecut , Dumnezeu le-a vorbit strămoșilor noștri prin profeți de multe ori și în multe feluri ,
58001002	însă în aceste zile de pe urmă El ne-a vorbit prin Fiul , pe Care L-a pus moștenitor al tuturor lucrurilor și prin Care a făcut veacurile .
58001003	El , Care este oglindirea Slavei și reprezentarea exactă a naturii Lui și Care susține toate lucrurile prin Cuvântul puterii Lui , a realizat curățirea de păcate și S-a așezat la dreapta Măreției , în înălțimi ,
58001004	devenind cu atât mai superior decât îngerii , cu cât Numele pe care l-a moștenit este mai minunat decât al lor .
58001005	Căci căruia dintre îngeri i-a zis vreodată : „ Tu ești Fiul Meu ! Astăzi Te-am născut ! “ ? Și , din nou : „ Eu voi fi Tatăl Lui , iar El va fi Fiul Meu . “
58001006	Și , din nou , când Îl aduce în lume pe întâiul născut , spune : „ Toți îngerii lui Dumnezeu să I se închine ! “
58001007	Iar despre îngeri spune : „ Din vânturi El Își face îngeri și din flăcări de foc – slujitori . “
58001008	Însă despre Fiul zice : „ Tronul Tău , Dumnezeule , este pentru veci de veci , iar sceptrul Împărăției Tale este un sceptru al dreptății !
58001009	Tu ai iubit dreptatea și ai urât răutatea ; de aceea , Dumnezeule , Dumnezeul Tău Te-a uns cu untdelemn de bucurie , mai presus decât pe tovarășii Tăi . “
58001010	Și : „ Tu , Doamne , ai întemeiat la început pământul , iar cerurile sunt lucrarea mâinilor Tale .
58001011	Ele vor pieri , dar Tu rămâi . Toate se vor învechi ca o haină .
58001012	Le vei înfășura ca pe un veșmânt și vor fi schimbate ca pe o haină . Tu însă rămâi Același și anii Tăi nu se vor sfârși . “
58001013	Dar căruia dintre îngeri i-a zis vreodată : „ Șezi la dreapta Mea până voi face din dușmanii Tăi așternut al picioarelor Tale ! “ ?
58001014	Nu sunt ei toți duhuri slujitoare , trimise să-i slujească pe cei ce urmează să moștenească mântuirea ?
58002001	De aceea , trebuie să dăm și mai multă atenție lucrurilor pe care le-am auzit , ca să nu fim îndepărtați de la ele .
58002002	Căci dacă Cuvântul spus prin îngeri s-a dovedit sigur , iar fiecare abatere și neascultare și-a primit o pedeapsă dreaptă ,
58002003	cum vom scăpa noi , dacă suntem nepăsători față de o mântuire atât de mare ? ! Ea a fost spusă la început de Domnul și ne-a fost adeverită de către cei ce L-au auzit ,
58002004	în timp ce Dumnezeu Își întărea mărturia prin semne și diferite minuni și prin darurile Duhului Sfânt , împărțite după voia Lui .
58002005	Nu îngerilor le-a supus El lumea viitoare , despre care vorbim ,
58002006	ci cineva a mărturisit solemn undeva , spunând : „ Ce este omul ca să-Ți amintești de el și fiul omului ca să-Ți pese de el ?
58002007	Totuși , Tu l-ai făcut cu puțin mai prejos decât pe îngeri și l-ai încoronat cu slavă și cu cinste ;
58002008	i-ai pus totul sub picioare . “ Dacă i le-a supus pe toate , n-a lăsat nimic care să nu-i fie supus , dar acum încă nu vedem că toate îi sunt supuse .
58002009	Îl vedem însă pe Isus , Care a fost făcut cu puțin mai prejos decât îngerii , încoronat acum cu slavă și onoare datorită morții pe care a suferit-o , pentru ca , prin harul lui Dumnezeu , să guste moartea pentru toți .
58002010	Cel pentru Care și prin Care sunt toate a considerat potrivit ca , pentru a duce mulți fii la slavă , să-L desăvârșească prin suferințe pe Autorul mântuirii lor .
58002011	Căci atât Cel Ce sfințește , cât și cei ce sunt sfințiți sunt toți din Unul . De aceea , Lui nu-I este rușine să-i numească frați ,
58002012	spunând : „ Voi vesti Numele Tău fraților Mei ; Te voi lăuda în mijlocul adunării ! “
58002013	De asemenea , El spune : „ Îmi voi pune încrederea în El ! “ Și , din nou , El spune : „ Iată-Mă , Eu și copiii pe care Mi i-a dat Dumnezeu ! “
58002014	Așadar , întrucât copiii sunt părtași sângelui și cărnii , El a devenit asemănător cu ei , pentru ca , prin moarte , să-l distrugă pe cel ce are puterea morții , care este diavolul ,
58002015	și să-i elibereze pe cei care toată viața lor erau ținuți în sclavie prin frica de moarte .
58002016	Este clar că El n-a venit să-i ajute pe îngeri , ci a venit să ajute sămânța lui Avraam .
58002017	De aceea , El a trebuit să fie făcut în toate precum frații Lui , ca să poată fi un Mare Preot milos și credincios în slujba lui Dumnezeu și să facă ispășire pentru păcatele poporului .
58002018	Pentru că El Însuși a fost ispitit prin ceea ce a suferit , El poate să-i ajute pe cei care sunt încercați .
58003001	De aceea , frați sfinți , care aveți parte de chemarea cerească , gândiți-vă cu mare atenție la Isus , Apostolul și Marele Preot al credinței pe care o mărturisim .
58003002	El a fost credincios Celui Ce L-a desemnat , așa cum și Moise a fost credincios în toată casa Lui .
58003003	El a fost găsit vrednic de o slavă mai mare decât a lui Moise , așa cum constructorul unei case are mai multă onoare decât casa însăși .
58003004	Căci orice casă este construită de cineva , însă Cel Ce le-a zidit pe toate este Dumnezeu .
58003005	Moise a fost credincios ca slujitor în toată Casa lui Dumnezeu , ca să depună mărturie despre lucrurile care urmau a fi spuse ,
58003006	dar Cristos a fost credincios ca Fiu peste toată Casa lui Dumnezeu , iar Casa Lui suntem noi , dacă păstrăm într-adevăr cu fermitate încrederea și lauda care aparțin nădejdii .
58003007	De aceea , așa cum spune Duhul Sfânt : „ Astăzi dacă auziți glasul Lui ,
58003008	nu vă împietriți inimile , ca atunci când v-ați răzvrătit , ca în ziua încercării în pustie ,
58003009	când strămoșii voștri M-au pus la încercare și M-au ispitit , deși Îmi văzuseră lucrările
58003010	timp de patruzeci de ani ! De aceea M-am mâniat pe generația aceasta și am zis : « Ei întotdeauna s-au rătăcit în inimile lor și n-au cunoscut căile Mele . »
58003011	De aceea am jurat în mânia Mea : « Nu vor intra în odihna Mea ! » “
58003012	Fiți atenți , fraților , ca nici unul dintre voi să nu aibă o inimă rea , necredincioasă , care să-l întoarcă de la Dumnezeul cel Viu ,
58003013	ci încurajați-vă unul pe altul în fiecare zi , atâta timp cât se spune „ astăzi “ , astfel încât nici unul dintre voi să nu fie împietrit prin înșelăciunea păcatului !
58003014	Noi avem parte de Cristos dacă păstrăm cu fermitate , până la sfârșit , încrederea pe care am avut-o la început .
58003015	Este spus : „ Astăzi dacă auziți glasul Lui , nu vă împietriți inimile ca atunci când v-ați răzvrătit ! “
58003016	Cine au fost cei ce au auzit și s-au răzvrătit ? Nu toți cei ce au ieșit din Egipt prin Moise ?
58003017	Și pe cine s-a mâniat El timp de patruzeci de ani ? Nu pe cei care au păcătuit și ale căror trupuri moarte au căzut în pustie ?
58003018	Cui a jurat El că nu vor intra în odihna Lui , dacă nu celor care nu au ascultat ?
58003019	Vedem că ei n-au putut intra din cauza necredinței .
58004001	De aceea , întrucât promisiunea intrării în odihna Lui rămâne încă deschisă , să avem grijă ca nici unul dintre voi să nu se pomenească venit prea târziu .
58004002	Și nouă ne-a fost vestită Evanghelia ca și lor , dar lor , cuvântul pe care l-au auzit nu le-a fost de nici un folos , pentru că cei care l-au auzit nu l-au unit cu credința ,
58004003	însă cei care am crezut intrăm în acea odihnă , așa cum a spus : „ De aceea am jurat în mânia Mea : « Nu vor intra în odihna Mea ! » “ Și totuși lucrările Sale au fost terminate încă de la crearea lumii –
58004004	pentru că a spus undeva , despre ziua a șaptea , astfel : „ Dumnezeu s-a odihnit în ziua a șaptea de toate lucrările Lui “
58004005	și , din nou , în același loc : „ Nu vor intra în odihna Mea ! “
58004006	Deci , fiindcă rămâne ca unii să intre în ea , și întrucât cei dintâi , cărora li s-a vestit Evanghelia , n-au intrat din cauza neascultării ,
58004007	El stabilește din nou o zi : „ astăzi “ , spunând , prin David , după atât de mult timp , așa cum a fost spus mai înainte : „ Astăzi dacă auziți glasul Lui , nu vă împietriți inimile ! “
58004008	Dacă Iosua le-ar fi dat odihnă , atunci Dumnezeu nu le -ar fi vorbit mai târziu despre o altă zi .
58004009	Rămâne încă pentru poporul lui Dumnezeu o odihnă de Sabat ,
58004010	pentru că oricine intră în odihna Lui se va odihni de lucrările lui , ca și Dumnezeu de ale Sale .
58004011	Să ne grăbim deci să intrăm în acea odihnă , pentru ca nimeni să nu cadă printr-o neascultare ca a lor !
58004012	Într-adevăr , Cuvântul lui Dumnezeu este viu și activ , mai ascuțit decât orice sabie cu două tăișuri , străpungând până desparte sufletul și duhul , încheieturile și măduva , și poate judeca gândurile și intențiile inimii .
58004013	Nu este nimic care să poată fi ascuns de El , ci totul este gol și descoperit ochilor Lui , ai Celui înaintea Căruia trebuie să dăm socoteală .
58004014	Așadar , fiindcă avem un Mare Preot Care a străbătut cerurile , pe Isus , Fiul lui Dumnezeu , să ne ținem tare de mărturisirea noastră .
58004015	Căci n-avem un Mare Preot Care să nu poată avea milă de slăbiciunile noastre , ci Unul Care a fost ispitit în toate felurile , ca și noi , dar fără să păcătuiască .
58004016	Așadar , să ne apropiem cu îndrăzneală de tronul harului , ca să primim îndurare și să găsim har care să ne ajute la timpul potrivit .
58005001	Orice mare preot este ales dintre oameni și desemnat să-I slujească lui Dumnezeu pentru ei , ca să aducă atât daruri , cât și jertfe pentru păcate .
58005002	El poate fi blând cu cei neștiutori și rătăciți , pentru că el însuși este cuprins de slăbiciune .
58005003	Și din pricina acestei slăbiciuni el trebuie să aducă jertfe atât pentru păcatele lui , cât și pentru ale poporului .
58005004	Nu el își ia această onoare , ci este chemat de Dumnezeu , așa cum a fost și Aaron .
58005005	Tot astfel , nici Cristos nu S-a slăvit pe Sine , devenind Mare Preot , ci Dumnezeu I-a spus : „ Tu ești Fiul Meu ! Astăzi Te-am născut ! “ ,
58005006	așa cum spune și în altă parte : „ Tu ești preot în veci potrivit rânduielii lui Melhisedek . “
58005007	El , în timpul vieții Lui pe pământ , s-a rugat și a făcut cereri , cu strigăte puternice și cu lacrimi , către Cel Care a putut să-L scape de la moarte , și a fost auzit datorită reverenței Sale .
58005008	Chiar dacă era Fiu , a învățat să asculte prin ceea ce a suferit
58005009	și , fiind făcut desăvârșit , a devenit sursa unei mântuiri veșnice pentru toți cei care ascultă de El ,
58005010	fiind numit Mare Preot de către Dumnezeu , potrivit rânduielii lui Melhisedek .
58005011	Cu privire la aceasta avem multe să vă spunem , dar este greu de explicat , pentru că ați ajuns greoi la pricepere .
58005012	De fapt , cu toate că acum trebuia să fiți învățători , voi aveți din nou nevoie de cineva care să vă învețe adevărurile elementare despre cuvintele lui Dumnezeu ; aveți nevoie de lapte , nu de hrană tare .
58005013	Oricine se hrănește cu lapte nu este obișnuit cu învățătura despre dreptate , pentru că este copil .
58005014	Însă hrana tare este pentru cei maturi , care , prin practică , și-au antrenat capacitatea de înțelegere pentru a distinge binele de rău .
58006001	De aceea , lăsați aspectele elementare ale adevărului despre Cristos și să ne îndreptăm spre maturitate ! Să nu mai punem din nou temelia pocăinței de faptele moarte și credința în Dumnezeu ,
58006002	învățătura despre botezuri , punerea mâinilor , învierea morților și judecata veșnică .
58006003	Vom face aceasta dacă va permite Dumnezeu .
58006004	Căci este imposibil pentru cei ce odată au fost luminați , au gustat darul ceresc , au devenit părtași ai Duhului Sfânt
58006005	și au gustat Cuvântul cel bun al lui Dumnezeu și puterile veacului care va să vină ,
58006006	și care totuși au căzut , să fie aduși înapoi la pocăință , întrucât ei Îl răstignesc din nou pe Fiul lui Dumnezeu și-L fac de ocară .
58006007	Când pământul absoarbe ploaia care , deseori , cade pe el și dă plante care sunt folositoare celor pentru care este cultivat , el primește binecuvântarea de la Dumnezeu .
58006008	Dacă însă dă spini și mărăcini , atunci nu este de nici un folos și urmează să fie blestemat ; sfârșitul lui va fi în foc .
58006009	Chiar dacă vorbim astfel , preaiubiților , suntem convinși , în ce vă privește , de lucruri mai bune și care însoțesc mântuirea .
58006010	Căci Dumnezeu nu este nedrept ca să uite lucrarea voastră și dragostea pe care ați arătat-o pentru Numele Lui , faptul că i-ați slujit pe sfinți și continuați s-o faceți .
58006011	Dorim mult ca fiecare dintre voi să arate aceeași sârguință până la sfârșit , astfel încât să se împlinească ceea ce nădăjduiți .
58006012	Să nu fiți leneși , ci fiți imitatori ai celor ce , prin credință și răbdare , moștenesc promisiunile !
58006013	Când Dumnezeu i-a făcut o promisiune lui Avraam , pentru că nu avea pe nimeni mai mare pe care să jure , a jurat pe Sine Însuși ,
58006014	spunând : „ Te voi binecuvânta cu adevărat și-ți voi înmulți foarte mult urmașii . “
58006015	Și astfel , fiindcă a așteptat cu răbdare , a obținut promisiunea .
58006016	Oamenii jură pe cineva mai mare decât ei , iar un jurământ , care face cunoscut faptul că un lucru este adevărat și sigur , pune capăt oricăror dispute dintre ei .
58006017	În același fel , când Dumnezeu a vrut să le arate mai clar moștenitorilor promisiunii caracterul neschimbător al planului Său , El a garantat acest lucru printr-un jurământ ,
58006018	pentru ca , prin două lucruri neschimbătoare , în care este imposibil ca Dumnezeu să fie găsit mincinos , noi să avem siguranță și astfel să fim puternic încurajați să punem mâna pe nădejdea care ne stă înainte .
58006019	Avem această nădejde ca pe o ancoră pentru suflet , fermă și sigură , și care pătrunde în partea dinăuntru , dincolo de draperie
58006020	unde , pentru a ne arăta calea , Isus , Care a intrat înaintea noastră , a intrat pentru noi . El a devenit Mare Preot pentru totdeauna , potrivit rânduielii lui Melhisedek .
58007001	Acest Melhisedek , rege al Salemului , preot al Dumnezeului celui Preaînalt , l-a întâlnit pe Avraam când acesta se întorcea de la măcelul regilor și l-a binecuvântat ,
58007002	iar Avraam i-a dat zeciuială din toate . Numele lui înseamnă , în primul rând , „ Rege al dreptății “ , apoi , de asemenea , el este și „ Rege al Salemului “ , adică „ Rege al păcii “ ,
58007003	fără tată , fără mamă , fără genealogie , neavând nici început al zilelor , nici sfârșit al vieții , și astfel , fiind asemănat cu Fiul lui Dumnezeu , el rămâne preot pentru totdeauna .
58007004	Înțelegeți deci cât de mare a fost acesta , căruia chiar și patriarhul Avraam i-a dat zeciuială din cea mai bună parte din pradă !
58007005	Acelora dintre fiii lui Levi , care sunt preoți , li se cere , potrivit Legii , să adune zeciuiala de la oameni , adică de la frații lor , chiar dacă ei se trag din Avraam .
58007006	Însă acest om , deși nu aparținea genealogiei lor , totuși a adunat zeciuiala de la Avraam și l-a binecuvântat , pe el , care avea promisiunile .
58007007	Fără îndoială , cel mai mic este binecuvântat de cel mai mare .
58007008	Într-un caz , zeciuielile sunt primite de oameni care sunt muritori , în altul – de cel despre care se depune mărturie că trăiește .
58007009	Și , într-un sens , prin Avraam , chiar Levi , cel care primește zeciuiala , a dat zeciuială ,
58007010	pentru că el urma să fie urmașul lui Avraam , dar încă nu se născuse atunci când Melhisedek l-a întâlnit pe strămoșul său .
58007011	Acum , dacă desăvârșirea ar fi fost posibilă prin preoția levitică , pentru că poporul a primit Legea sub această preoție , ce nevoie ar fi fost să mai vorbim despre un Alt Preot , Care să vină potrivit rânduielii lui Melhisedek , și nu potrivit rânduielii lui Aaron ?
58007012	Atunci când este schimbată preoția , este necesară și o schimbare a Legii .
58007013	Cel despre Care sunt spuse aceste lucruri a aparținut unei alte seminții , din care nimeni n-a slujit la altar .
58007014	Acum , este clar că Domnul nostru S-a ridicat din Iuda , iar , în legătură cu această seminție , Moise n-a spus nimic cu privire la preoți .
58007015	Acest lucru este mult mai evident atunci când vine un Alt Preot , la fel ca Melhisedek ,
58007016	Unul Care nu a devenit preot prin porunca unei legi pământești , ci prin puterea unei vieți nepieritoare .
58007017	Căci este depusă următoarea mărturie : „ Tu ești preot în veci potrivit rânduielii lui Melhisedek . “
58007018	Pe de o parte , porunca veche a fost dată la o parte , deoarece a fost slabă și fără vreun beneficiu ,
58007019	pentru că Legea n-a făcut nimic desăvârșit , iar , pe de altă parte , este asigurată o nădejde mai bună , prin care ne apropiem de Dumnezeu .
58007020	Și aceasta nu s-a făcut fără jurământ ! Căci ei au devenit preoți fără să depună un jurământ ,
58007021	dar El a devenit preot cu jurământ , prin Cel Ce I-a spus : „ Domnul a jurat și nu-I va părea rău : « Tu ești preot în veci . » “
58007022	În consecință , Isus a devenit garantul unui legământ mai bun .
58007023	Într-adevăr , preoții au fost mulți la număr , pentru că erau împiedicați de moarte să-și continue lucrarea .
58007024	Dar El , fiindcă rămâne în veci , are o preoție permanentă .
58007025	De aceea , El poate să-i mântuiască pe deplin pe cei ce se apropie de Dumnezeu prin El , întrucât El trăiește veșnic ca să mijlocească pentru ei .
58007026	Era potrivit să avem un astfel de Mare Preot – sfânt , fără pată , nepângărit , despărțit de păcătoși și înălțat deasupra cerurilor .
58007027	Spre deosebire de alți mari preoți , El nu are nevoie să aducă jertfe în fiecare zi – mai întâi pentru păcatele Sale , iar apoi pentru ale poporului – pentru că a făcut aceasta o dată pentru totdeauna , atunci când S-a jertfit pe Sine .
58007028	Legea îi desemnează ca mari preoți pe niște oameni supuși slăbiciunii , însă cuvântul jurământului care a venit mai târziu , după Lege , desemnează un Fiu , Care a fost făcut desăvârșit pentru totdeauna .
58008001	Lucrul cel mai important din ceea ce am spus este că avem un astfel de Mare Preot , Care S-a așezat la dreapta tronului Măreției , în ceruri ,
58008002	slujitor în Locul Sfânt și în adevăratul Cort , ridicat de Domnul , nu de oameni .
58008003	Fiecare preot este desemnat să aducă atât daruri , cât și jertfe . Astfel , a trebuit ca și Acesta să aibă ceva să aducă .
58008004	Așadar , dacă era pe pământ , atunci nu mai era preot , întrucât există preoți care aduc daruri potrivit cu Legea .
58008005	Ei slujesc într-un sanctuar care este o copie și o umbră a celui ceresc – așa cum i-a fost arătat lui Moise atunci când urma să ridice cortul . Lui i-a spus : „ Vezi să faci totul după modelul care ți-a fost arătat pe munte ! “
58008006	Însă acum El a obținut o lucrare mult mai deosebită , în aceeași măsură în care și legământul pe care El îl mijlocește este mai bun , legământ care a fost dat ca o lege , bazat pe promisiuni mai bune .
58008007	Dacă primul legământ ar fi fost fără cusur , atunci nu s-ar mai fi căutat loc pentru al doilea .
58008008	Dar El i-a acuzat , zicând : „ Iată , vin zile , zice Domnul , când voi încheia cu Casa lui Israel și cu Casa lui Iuda un nou legământ ,
58008009	nu ca legământul pe care l-am încheiat cu strămoșii lor , în ziua când i-am luat de mână ca să-i scot din Egipt ; pentru că n-au rămas în legământul Meu , nici Mie nu Mi-a păsat de ei , zice Domnul .
58008010	Ci acesta este legământul pe care-l voi încheia cu Casa lui Israel , după acele zile , zice Domnul : voi pune legile Mele în mintea lor și le voi scrie în inimile lor . Eu voi fi Dumnezeul lor , iar ei vor fi poporul Meu .
58008011	Și nici unul nu va mai învăța pe semenul sau pe fratele său , zicând : « Cunoaște-L pe Domnul ! » , pentru că toți Mă vor cunoaște , de la cel mai mic până la cel mai mare ,
58008012	căci voi fi îndurător în ce privește fărădelegile lor și nu-Mi voi mai aduce aminte de păcatele lor . “
58008013	Vorbind despre un nou legământ , l-a făcut pe primul învechit , iar ceea ce este învechit și îmbătrânit va dispărea în curând .
58009001	Primul legământ a avut reguli pentru închinare și pentru un Loc Sfânt pe pământ .
58009002	A fost construit primul cort , în care erau sfeșnicele , masa și pâinea prezentării ; acesta a fost numit „ Locul Sfânt “ .
58009003	Însă dincolo de a doua draperie era cortul numit „ Locul Preasfânt “ ,
58009004	în care se aflau altarul de aur pentru tămâie și Chivotul Legământului , tot acoperit cu aur , în care erau vasul de aur cu mană , toiagul lui Aron care înmugurise și Tablele Legământului .
58009005	Deasupra erau heruvimii Slavei , umbrind locul ispășirii . Nu putem vorbi acum în detaliu despre aceste lucruri .
58009006	După ce au fost făcute astfel de pregătiri , preoții intrau periodic în primul cort pentru a-și îndeplini sarcinile ,
58009007	însă numai marele preot intra în al doilea , și chiar și el numai o dată pe an , și nu fără sânge , pe care îl aducea pentru el însuși și pentru păcatele din neștiință ale poporului .
58009008	Duhul Sfânt a arătat prin aceasta că încă nu era deschisă calea către Locul Preasfânt atâta timp cât primul cort încă exista .
58009009	Aceasta este o ilustrație a timpului prezent , arătând că atât darurile , cât și jertfele care erau aduse nu puteau să ducă la desăvârșire conștiința celui care se închina .
58009010	Acestea sunt în legătură numai cu mâncarea , cu băutura și cu diferite ceremonii de purificare ; sunt reguli exterioare , care există până la vremea stabilirii noii ordini .
58009011	Însă atunci când Cristos , ca Mare Preot al lucrurilor bune care au venit , a intrat în cortul mai mare și perfect care nu este făcut de mâini – adică nu este parte a acestei creații –
58009012	nu cu sânge de capre și de viței , ci cu propriul Lui sânge , a intrat o dată pentru totdeauna în Locul Preasfânt , obținând astfel o răscumpărare veșnică .
58009013	Dacă sângele caprelor și al boilor și stropirea cu cenușa unei juninci îi sfințește pe cei pângăriți ( având în vedere curățirea trupului ) ,
58009014	cu cât mai mult sângele lui Cristos – Care , prin Duhul veșnic , S-a dat pe Sine , fără pată , lui Dumnezeu – va curăți conștiința noastră de faptele moarte , pentru a ne închina Dumnezeului celui Viu !
58009015	De aceea , El este mijlocitorul unui nou legământ , pentru ca aceia care sunt chemați să poată primi moștenirea veșnică promisă , întrucât a avut loc o moarte care-i răscumpără din neascultările comise sub primul legământ .
58009016	Unde este un legământ , trebuie să se dovedească faptul că cel care l-a făcut a murit .
58009017	Căci un legământ intră în vigoare numai când cineva moare , pentru că un legământ nu este în vigoare atâta timp cât cel care l-a făcut este încă viu .
58009018	De aceea , nici chiar primul legământ n-a intrat în vigoare fără sânge ,
58009019	pentru că , atunci când fiecare poruncă le-a fost spusă de Moise tuturor celor din popor , el a luat sânge de viței și de capre , cu apă , lână cărămizie și isop , și a stropit sulul însuși și tot poporul ,
58009020	spunând : „ Acesta este sângele legământului pe care vi l-a poruncit Dumnezeu . “
58009021	În același fel a stropit cortul și obiectele folosite la închinare .
58009022	Potrivit Legii , aproape totul este curățit cu sânge , iar fără vărsare de sânge nu este iertare .
58009023	Așadar , a fost necesar să fie curățite cu aceste jertfe copiile lucrurilor cerești , dar lucrurile cerești înseși aveau nevoie de jertfe mai bune decât acestea .
58009024	Nu este ca și cum Cristos ar fi intrat într-un loc sfânt făcut de om , o imagine a celui adevărat , ci El a intrat chiar în ceruri , ca să Se înfățișeze acum pentru noi în prezența lui Dumnezeu .
58009025	Nu că El trebuia să Se jertfească din nou și din nou , așa cum marele preot intră în Locul Preasfânt în fiecare an cu sânge care nu este al lui ,
58009026	pentru că atunci El ar fi trebuit să sufere din nou și din nou de la crearea lumii . Însă El S-a arătat acum , o dată pentru totdeauna , la sfârșitul veacurilor , ca să îndepărteze păcatul prin jertfa Lui .
58009027	Așa cum fiecare dintre oameni trebuie să moară o dată , iar după aceea urmează judecata ,
58009028	la fel și Cristos , fiind jertfit o dată pentru totdeauna pentru a purta păcatele multora , Se va arăta a doua oară , nu în legătură cu păcatul , ci pentru a-i mântui pe cei care-L așteaptă cu nerăbdare .
58010001	Legea are doar o umbră a lucrurilor bune care urmează să vină , nu înfățișarea propriu-zisă a lucrurilor . De aceea , ea nu poate niciodată , prin aceleași jertfe , care sunt aduse an de an , să-i desăvârșească pe cei care se apropie .
58010002	Altfel , oare n-ar fi încetat ele să fie aduse , dacă cei care se închină ar fi fost curățiți o dată pentru totdeauna și n-ar mai fi avut conștiența păcatului ?
58010003	Însă aceste jertfe amintesc anual de păcate ,
58010004	pentru că este imposibil ca sângele boilor și al caprelor să îndepărteze păcatul .
58010005	De aceea când vine în lume , El spune : „ Tu nu ai dorit nici jertfă , nici dar de mâncare , ci Mi-ai pregătit un trup .
58010006	Ție nu Ți-au plăcut nici arderile de tot , nici jertfele pentru păcat .
58010007	Atunci am zis : « Iată că vin – în sulul cărții este scris despre Mine – vin să fac voia Ta , Dumnezeule . » “
58010008	După ce a zis , mai sus : „ Tu nu ai dorit , nici nu Ți-au plăcut jertfe , daruri de mâncare , arderi de tot și jertfe pentru păcat “ – care sunt aduse potrivit cu Legea –
58010009	a adăugat : „ Iată că vin să fac voia Ta . “ A dat astfel la o parte prima ordine pentru a o instaura pe a doua .
58010010	Prin acea voie am fost noi sfințiți , și anume prin jertfa trupului lui Isus Cristos , o dată pentru totdeauna .
58010011	Fiecare preot stă în fiecare zi și își face slujba , aducând din nou și din nou aceleași jertfe , care nu pot niciodată să îndepărteze păcatele ,
58010012	însă după ce Cristos a adus o singură jertfă pentru păcate , pentru totdeauna , S-a așezat la dreapta lui Dumnezeu
58010013	și de atunci așteaptă până când dușmanii Lui vor fi făcuți așternut al picioarelor Lui .
58010014	Căci , printr-o singură jertfă , El i-a desăvârșit pentru totdeauna pe cei ce sunt sfințiți .
58010015	Duhul Sfânt , de asemenea , depune mărturie înaintea noastră . După ce spune :
58010016	„ Acesta este legământul pe care-l voi încheia cu ei după acele zile , zice Domnul : voi pune legile Mele în inimile lor și le voi scrie în mintea lor . “ ,
58010017	adaugă : „ Și nu-Mi voi mai aduce aminte de păcatele și fărădelegile lor . “
58010018	Acolo unde există iertare pentru acestea , nu mai este nevoie de nici o jertfă pentru păcat .
58010019	Așadar , fraților , întrucât îndrăznim să intrăm în Locul Preasfânt prin sângele lui Cristos ,
58010020	prin calea cea nouă și vie pe care El a deschis-o pentru noi prin draperie – care este trupul Său –
58010021	și întrucât avem un Mare Preot peste casa lui Dumnezeu ,
58010022	să ne apropiem cu o inimă sinceră , în siguranța deplină a credinței , având inimile curățite de conștiința rea și trupurile spălate cu apă curată !
58010023	Să păstrăm cu fermitate nădejdea pe care o mărturisim , pentru că Cel Care a promis este credincios !
58010024	Să fim preocupați cum să ne îndemnăm unii pe alții la dragoste și la fapte bune !
58010025	Să nu renunțăm să ne adunăm laolaltă , așa cum obișnuiesc unii , ci să ne încurajăm unii pe alții , cu atât mai mult cu cât vedeți că Ziua se apropie !
58010026	Dacă noi păcătuim în mod intenționat , după ce ni s-a făcut cunoscut adevărul , nu mai este nici o jertfă pentru păcat ,
58010027	ci numai o așteptare înfricoșată a judecății și a focului cumplit care-i va mistui pe cei care I se împotrivesc lui Dumnezeu .
58010028	Oricine n-a ascultat de Legea lui Moise a murit fără îndurare , pe baza mărturiei a doi sau trei martori .
58010029	Cu cât mai sever credeți că trebuie pedepsit un om care-L disprețuiește pe Fiul lui Dumnezeu , care consideră ca fiind fără valoare sângele legământului prin care a fost sfințit și care-L insultă pe Duhul harului ? !
58010030	Îl cunoaștem pe Cel Care a spus : „ A Mea este răzbunarea ; Eu voi răsplăti ! “ Și , din nou : „ Domnul Își va judeca poporul . “
58010031	Înfricoșător lucru este să cazi în mâinile Dumnezeului celui Viu !
58010032	Amintiți-vă însă de acele zile de la început , când , după ce ați fost luminați , ați îndurat multă luptă , în suferințe ,
58010033	fiind uneori expuși în mod public abuzului și persecuției , iar alteori fiind părtași cu cei ce au fost tratați astfel .
58010034	Ați împărtășit suferințele celor închiși și ați răbdat cu bucurie jefuirea bunurilor voastre , știind că voi aveți ceva mai bun și care rămâne .
58010035	De aceea , să nu vă părăsiți acea încredere , care aduce o mare răsplată !
58010036	Căci aveți nevoie de răbdare , pentru ca , după ce ați făcut voia lui Dumnezeu , să puteți primi ceea ce a fost promis .
58010037	„ Totuși , încă puțin , foarte puțin , și Cel Ce vine va veni și nu va întârzia !
58010038	Însă cel drept al Meu va trăi prin credință . Sufletul Meu nu găsește plăcere în cel care dă înapoi . “
58010039	Însă noi nu suntem dintre cei ce dau înapoi și care astfel sunt pierduți , ci dintre cei ce au credință pentru a-și scăpa sufletul .
58011001	Credința este o încredere în lucrurile nădăjduite , o certitudine cu privire la lucrurile nevăzute .
58011002	Prin aceasta cei din vechime au fost vorbiți de bine .
58011003	Prin credință înțelegem că veacurile au fost create prin Cuvântul lui Dumnezeu , așa încât ceea ce se vede a fost făcut din lucruri care nu se văd .
58011004	Prin credință I-a adus Abel lui Dumnezeu o jertfă mai bună decât a lui Cain . Prin aceasta s-a spus despre el că este drept , atunci când Dumnezeu a vorbit de bine despre darurile sale . El a murit , însă prin credința sa , el încă vorbește .
58011005	Prin credință a fost luat Enoh , ca să nu vadă moartea . Și n-a mai fost găsit , pentru că Dumnezeu l-a luat . Căci înainte de strămutarea lui s-a depus mărturie că Îi era plăcut lui Dumnezeu .
58011006	Și fără credință este imposibil să-I fim plăcuți , pentru că oricine se apropie de El trebuie să creadă că El există și că îi răsplătește pe cei ce-L caută .
58011007	Prin credință a ascultat Noe , când a fost avertizat cu privire la lucruri pe care el încă nu le vedea , și a construit o arcă , pentru a-și salva familia . Prin aceasta el a condamnat lumea și a devenit un moștenitor al dreptății care este potrivit cu credința .
58011008	Prin credință a ascultat Avraam când a fost chemat să plece și să se ducă într-un loc pe care urma să-l primească drept moștenire și a ieșit fără să știe unde se duce .
58011009	Prin credință a stat el în țara promisă , ca într-o țară străină , locuind în corturi , cu Isaac și Iacov , care erau moștenitori , împreună cu el , ai aceleiași promisiuni .
58011010	Căci el aștepta cetatea care are temelii , al cărei arhitect și constructor este Dumnezeu .
58011011	Prin credință a primit Sara puterea de a avea o sămânță , chiar dacă ea era stearpă , iar Avraam era înaintat în vârstă , deoarece el L-a considerat credincios pe Cel Ce a promis .
58011012	De aceea , dintr-un singur om – și acesta aproape mort – s-au născut urmași atât de numeroși ca stelele de pe cer și fără număr ca nisipul de pe țărmul mării .
58011013	Toți aceștia au murit crezând , însă fără să primească lucrurile promise , ci doar le-au văzut de departe , le-au salutat și au mărturisit că sunt străini și peregrini pe pământ .
58011014	Cei care vorbesc în acest fel arată că sunt în căutarea unei patrii .
58011015	Dacă ei s-ar fi gândit la țara din care au plecat , ar fi avut ocazia să se întoarcă în ea ,
58011016	însă ei aspirau după o țară mai bună , adică una cerească . De aceea , lui Dumnezeu nu-I este rușine să fie numit Dumnezeul lor , pentru că El a pregătit o cetate pentru ei .
58011017	Prin credință l-a jertfit Avraam pe Isaac , atunci când a fost pus la încercare ; el , cel care a primit promisiunile , a fost gata să-și jertfească singurul fiu ,
58011018	chiar dacă i se spusese : „ Prin Isaac își va primi numele sămânța ta . “
58011019	El s-a gândit că Dumnezeu poate să învie pe cineva din morți și , figurat vorbind , așa l-a primit înapoi .
58011020	Prin credință i-a binecuvântat Isaac pe Iacov și pe Esau cu privire la viitor .
58011021	Prin credință i-a binecuvântat Iacov , când era pe moarte , pe fiecare dintre fiii lui Iosif și s-a închinat rezemându-se pe vârful toiagului său .
58011022	Prin credință a vorbit Iosif la sfârșitul vieții sale despre exodul poporului Israel și a dat porunci cu privire la oasele sale .
58011023	Prin credință a fost ascuns Moise de către părinții săi timp de trei luni , după ce s-a născut – pentru că au văzut că era un copil frumos și nu s-au temut de porunca împăratului .
58011024	Prin credință a refuzat Moise , când a crescut , să fie numit „ fiul fiicei lui Faraon “ ,
58011025	alegând mai degrabă să sufere împreună cu poporul lui Dumnezeu , decât să se bucure de păcat pentru puțin timp .
58011026	El a considerat abuzul suferit pentru Cristos ca fiind o bogăție mai mare decât bogățiile Egiptului , pentru că el își ațintise privirea la răsplata viitoare .
58011027	Prin credință a ieșit din Egipt , fără să se teamă de mânia monarhului ; el a perseverat , ca și când L-ar fi văzut pe Cel Ce este nevăzut .
58011028	Prin credință a instaurat Paștele și stropirea cu sânge , pentru ca Nimicitorul să nu-i omoare pe întâii lor născuți .
58011029	Prin credință a trecut poporul prin Marea Roșie ca pe uscat . Când au încercat însă și egiptenii lucrul acesta , s-au înecat .
58011030	Prin credință au căzut zidurile Ierihonului , după ce le înconjuraseră timp de șapte zile .
58011031	Prin credință n-a pierit prostituata Rahav împreună cu cei neascultători , pentru că i-a primit bine pe spioni .
58011032	Și ce-aș mai putea spune ? N-am suficient timp să vorbesc despre Ghedeon , Barak , Samson , Iefta , David , Samuel și despre profeți .
58011033	Prin credință au cucerit ei regate , au administrat dreptatea , au obținut promisiunile , au închis gurile leilor ,
58011034	au stins furia flăcărilor , au scăpat de tăișul sabiei ; din oameni slabi au fost făcuți oameni puternici , au devenit tari în război , au alungat armatele străine ;
58011035	femeile și-au primit morții înviați ; unii au fost torturați și au refuzat să fie eliberați , ca să obțină o înviere mai bună ,
58011036	alții au îndurat batjocură și biciuire , și chiar lanțuri și închisoare ,
58011037	au fost împroșcați cu pietre , au fost tăiați în două cu fierăstrăul , au fost uciși cu sabia , au umblat îmbrăcați în piei de oi și de capre ; săraci , persecutați , chinuiți ,
58011038	ei , de care lumea nu era vrednică , au pribegit prin pustie și prin munți , prin peșteri și prin gropile pământului .
58011039	Ei toți au fost vorbiți de bine pentru credința lor , însă n-au primit ceea ce a fost promis ,
58011040	întrucât Dumnezeu a ales dinainte un plan mai bun pentru noi , ca să nu fie ei făcuți desăvârșiți fără noi .
58012001	De aceea , întrucât suntem înconjurați de un nor așa de mare de martori , să dăm la o parte orice ne-ar putea împiedica și păcatul care ne prinde atât de strâns și să alergăm cu perseverență în cursa care ne stă înainte .
58012002	Să ne fixăm atenția asupra lui Isus , Cel Care inițiază și desăvârșește credința , Cel Care , pentru bucuria ce-I stătea înainte , a îndurat crucea , disprețuindu-i rușinea , și S-a așezat la dreapta tronului lui Dumnezeu !
58012003	Gândiți-vă cu atenție la Cel Ce a îndurat o astfel de împotrivire față de El Însuși din partea păcătoșilor , ca să nu vă lăsați descurajați și să nu renunțați .
58012004	Voi nu v-ați împotrivit încă până la sânge în lupta împotriva păcatului
58012005	și ați uitat în întregime încurajarea pe care v-o spune ca unor fii : „ Fiul meu , nu disprețui disciplinarea Domnului , nu te descuraja când ești mustrat de El ,
58012006	pentru că Domnul îl disciplinează pe cel pe care-l iubește și pedepsește pe orice fiu pe care-l primește . “
58012007	Răbdați încercările de dragul disciplinării ! Dumnezeu se poartă cu voi ca și cu niște fii . Care copil nu este disciplinat de tatăl lui ?
58012008	Însă dacă voi nu aveți parte de disciplina de care au parte toți copiii , atunci sunteți copii nelegitimi , nu fii !
58012009	Mai mult , în cazul părinților noștri omenești , ei ne-au disciplinat , iar noi i-am respectat ; n-ar trebui , cu atât mai mult , să ne supunem Tatălui duhurilor și să trăim ?
58012010	Ei ne-au disciplinat pentru scurt timp , așa cum li s-a părut lor cel mai bine , însă El ne disciplinează pentru binele nostru , ca să avem parte de sfințenia Lui .
58012011	Întotdeauna , orice disciplinare este mai degrabă dureroasă decât plăcută , dar , mai târziu , cei care au fost disciplinați prin ea adună rodul pașnic al dreptății .
58012012	De aceea , întăriți-vă brațele lipsite de putere și genunchii slăbiți !
58012013	„ Faceți cărări drepte pentru picioarele voastre “ , pentru ca cel șchiop să nu-și scrântească piciorul , ci mai degrabă să fie vindecat !
58012014	Urmăriți cu toții pacea și sfințirea , fără de care nimeni nu-L va vedea pe Domnul !
58012015	Fiți atenți ca nici unul să nu se întoarcă de la harul lui Dumnezeu , ca nici un lăstar de amărăciune să nu crească și să provoace durere , iar prin el mulți să se pângărească !
58012016	Fiți atenți ca nimeni să nu fie desfrânat sau lumesc , ca Esau , care , pentru o mâncare , și-a vândut drepturile de întâi născut .
58012017	Voi știți că , mai târziu , când a vrut să-și moștenească binecuvântarea , a fost respins , chiar dacă a căutat-o cu lacrimi , deoarece n-a găsit loc pentru pocăință .
58012018	Căci n-ați venit la un munte care poate fi atins și care este cuprins de foc ; n-ați venit la întuneric , negură și furtună ,
58012019	nici la sunet de trâmbiță și la un glas ale cărui cuvinte i-au făcut pe cei ce l-au auzit să ceară să nu li se mai vorbească , –
58012020	pentru că n-au putut îndura porunca dată , și anume : „ Chiar dacă un animal atinge muntele , trebuie să fie omorât cu pietre ! “ ;
58012021	priveliștea aceea era atât de înspăimântătoare , încât Moise a spus : „ Sunt înspăimântat și tremur ! “ –
58012022	ci ați venit la muntele Sion , la cetatea Dumnezeului celui Viu , Ierusalimul ceresc , la miile de îngeri adunați pentru sărbătoare ,
58012023	la Biserica întâilor născuți scriși în ceruri , la Dumnezeu , Judecătorul tuturor , la duhurile desăvârșite ale celor drepți ,
58012024	la Isus , Mijlocitorul Noului Legământ , și la sângele stropit , care vorbește mai bine decât sângele lui Abel .
58012025	Aveți grijă să nu-L respingeți pe Cel Ce vă vorbește ! Căci dacă n-au scăpat aceia care n-au vrut să-l asculte pe cel ce le-a adus mesajul divin pe pământ , cu atât mai mult nu vom scăpa noi , dacă ne întoarcem de la Cel Ce ni-l aduce din ceruri !
58012026	Atunci glasul Lui a clătinat pământul , dar acum a promis că : „ Voi clătina încă o dată , nu numai pământul , ci și cerul . “
58012027	Cuvintele „ încă o dată “ arată înlăturarea a ceea ce poate fi clătinat , adică a lucrurilor create , astfel încât să rămână ceea ce nu poate fi clătinat .
58012028	De aceea , întrucât primim o Împărăție care nu poate fi clătinată , să mulțumim și să ne închinăm lui Dumnezeu într-un mod care-I este plăcut , cu reverență și frică ,
58012029	pentru că „ Dumnezeul nostru este un foc mistuitor “ .
58013001	Stăruiți în dragostea frățească !
58013002	Nu neglijați să arătați ospitalitate străinilor , pentru că , prin aceasta , unii au găzduit , fără să știe , îngeri !
58013003	Amintiți-vă de cei care sunt închiși , ca și cum ați fi închiși împreună cu ei , și de cei care sunt torturați , ca și cum voi înșivă ați fi în suferință !
58013004	Căsătoria să fie onorată în toate , iar patul să fie păstrat nepângărit , pentru că Dumnezeu îi va judeca pe cei desfrânați și adulteri !
58013005	Să nu fiți dintre cei care iubesc banii ! Fiți mulțumiți cu ceea ce aveți , pentru că El a spus : „ Nicidecum nu te voi părăsi , nici nu te voi uita ! “
58013006	Astfel , putem spune cu încredere : „ Domnul este ajutorul meu ; de aceea nu mă voi teme ! Ce-mi poate face un om ? ! “
58013007	Amintiți-vă de conducătorii voștri , care v-au spus Cuvântul lui Dumnezeu ! Uitați-vă la sfârșitul felului lor de viață și urmați-le exemplul de credință !
58013008	Isus Cristos este același – ieri , astăzi și în veci !
58013009	Să nu fiți duși în rătăcire de tot felul de învățături străine , pentru că este bine pentru inimă să fie întărită prin har , nu prin porunci cu privire la mâncare , porunci care nu i-au ajutat pe cei ce au ascultat de ele !
58013010	Noi avem un altar de unde cei care slujesc la cort nu au dreptul să mănânce .
58013011	Căci sângele animalelor este adus ca jertfă pentru păcate în Locul Preasfânt de către marele preot , iar trupurile animalelor sunt arse afară din tabără .
58013012	De aceea , Isus a suferit dincolo de poarta cetății , ca să sfințească poporul prin sângele Lui .
58013013	Așadar , să ieșim la El , în afara taberei , și să îndurăm rușinea Lui .
58013014	Noi nu avem aici o cetate permanentă , ci suntem în căutarea celei care urmează să vină .
58013015	Prin El deci să-I aducem întotdeauna o jertfă de laudă lui Dumnezeu , adică rodul buzelor noastre care mărturisesc Numele Lui !
58013016	Să nu uitați binefacerea și dărnicia , pentru că lui Dumnezeu astfel de jertfe Îi plac !
58013017	Ascultați de conducătorii voștri și supuneți-vă lor , căci ei au grijă de sufletele voastre și vor fi răspunzători de ele , pentru ca astfel ei să facă aceasta cu bucurie și nu gemând , lucru care nu v-ar fi de nici un folos !
58013018	Rugați-vă pentru noi ! Suntem siguri că avem o conștiință bună , dorind să ne comportăm bine în toate .
58013019	Vă îndemn tot mai mult să faceți aceasta , ca să vă fiu trimis înapoi repede !
58013020	Dumnezeul păcii , Care L-a adus înapoi dintre cei morți pe Domnul nostru Isus , marele Păstor al oilor , prin sângele legământului veșnic ,
58013021	să vă echipeze cu orice lucru bun , pentru a-I face voia , lucrând între noi ceea ce este plăcut înaintea Lui , prin Isus Cristos , Căruia I se cuvine slava în vecii vecilor ! Amin .
58013022	Vă îndemn , fraților , să primiți cuvântul de încurajare pe care vi l-am scris . De aceea v-am scris pe scurt .
58013023	Vreau să știți că fratele nostru Timotei a fost eliberat . Dacă sosește curând , va fi cu mine când vă voi vedea .
58013024	Salutați-i pe toți conducătorii voștri și pe toți sfinții ! Cei din Italia vă salută .
58013025	Harul să fie cu voi toți !
59001001	Iacov , rob al lui Dumnezeu și al Domnului Isus Cristos , către cele douăsprezece seminții care sunt împrăștiate printre neamuri : salutări !
59001002	Frații mei , să priviți ca o mare bucurie atunci când vă confruntați cu felurite încercări ,
59001003	căci știți că încercarea credinței voastre produce răbdare .
59001004	Dar răbdarea trebuie să-și ducă la desăvârșire lucrarea , ca să fiți desăvârșiți și întregi , fără să vă lipsească nimic .
59001005	Dacă vreunuia dintre voi îi lipsește înțelepciunea , s-o ceară de la Dumnezeu , Care dă tuturor cu generozitate și fără să mustre , și ea îi va fi dată .
59001006	Dar s-o ceară cu credință , fără să se îndoiască , căci cel ce se îndoiește este ca valul mării , purtat de vânt și dus încoace și încolo .
59001007	Un astfel de om să nu se aștepte să primească ceva de la Domnul ,
59001008	fiindcă este un om nehotărât și nestatornic în toate căile lui .
59001009	Fratele care are o situație umilă să se laude cu înălțarea lui .
59001010	Cel bogat însă să se laude cu smerirea lui , pentru că va trece ca floarea ierbii .
59001011	Soarele răsare cu căldura lui arzătoare și usucă iarba ; floarea ei cade și frumusețea ei piere . Așa se va veșteji și cel bogat în umbletele lui .
59001012	Ferice de omul care rabdă încercarea ! Căci , după ce a trecut încercarea , va primi cununa vieții , pe care a promis-o Dumnezeu celor ce-L iubesc .
59001013	Nimeni , când este ispitit , să nu zică : „ Sunt ispitit de Dumnezeu ! “ Căci Dumnezeu nu poate fi ispitit de rău și El nu ispitește pe nimeni .
59001014	Ci fiecare este ispitit atunci când este atras de propria lui poftă și momit .
59001015	Atunci pofta concepe dând naștere la păcat , iar păcatul , o dată înfăptuit , dă naștere la moarte .
59001016	Nu vă lăsați duși în rătăcire , frații mei preaiubiți !
59001017	Orice dăruire generoasă și orice dar desăvârșit este de sus , coborând de la Tatăl luminilor , la Care nu există schimbare sau umbră din pricina mutării .
59001018	El ne-a născut prin Cuvântul adevărului , după voia Lui , ca să fim un fel de prim rod între făpturile Lui .
59001019	Frații mei preaiubiți , să știți următorul lucru : fiecare om să fie grabnic la ascultare , încet la vorbire și încet la mânie ;
59001020	căci mânia omului nu lucrează dreptatea lui Dumnezeu .
59001021	De aceea , dați la o parte orice murdărie și orice revărsare de răutate și primiți cu blândețe Cuvântul sădit în voi , care are putere să vă mântuiască sufletele !
59001022	Fiți împlinitori ai Cuvântului și nu doar ascultători , înșelându-vă singuri !
59001023	Căci dacă cineva este un ascultător al Cuvântului , dar nu este și un împlinitor , atunci el se aseamănă cu un om care-și privește propria față într-o oglindă ,
59001024	iar , după ce s-a privit , el pleacă și uită imediat cum era .
59001025	Însă , cel ce se oprește să privească în Legea desăvârșită – Legea libertății – și perseverează în ea , nu ca un ascultător uituc , ci ca un împlinitor prin fapte , acela va fi fericit în lucrarea lui .
59001026	Dacă cineva crede că este religios , dar nu-și ține în frâu limba , își înșală inima , iar religia lui este fără valoare .
59001027	Religia curată și nepângărită înaintea lui Dumnezeu , Tatăl nostru , este să ai grijă de orfani și de văduve în necazurile lor și să te păstrezi neîntinat de lume .
59002001	Frații mei , să nu aveți o atitudine părtinitoare în credința voastră în Domnul nostru slăvit Isus Cristos !
59002002	Căci dacă intră în adunarea voastră un om care poartă un inel de aur și o haină strălucitoare , și intră și un sărac , îmbrăcat într-o haină murdară ,
59002003	iar voi îi dați atenție celui ce poartă haina strălucitoare și-i spuneți : „ Ia loc aici , te rog ! “ , pe când celui sărac îi spuneți : „ Stai acolo ! “ sau „ Stai la picioarele mele ! “ ,
59002004	oare nu faceți voi deosebire între voi și nu deveniți astfel judecători cu gânduri rele ?
59002005	Ascultați , frații mei preaiubiți ! Nu i-a ales oare Dumnezeu pe săracii acestei lumi ca să fie bogați în credință și moștenitori ai Împărăției pe care le-a promis-o celor ce-L iubesc ?
59002006	Însă voi l-ați înjosit pe cel sărac ! Oare nu cei bogați vă asupresc și vă târăsc prin tribunale ?
59002007	Oare nu ei defăimează Numele bun care este chemat peste voi ?
59002008	Dacă împliniți Legea împărătească , potrivit cu Scriptura : „ Să-l iubești pe semenul tău ca pe tine însuți “ , bine faceți .
59002009	Dar dacă dați dovadă de părtinire , săvârșiți un păcat și sunteți condamnați de Lege ca unii care încălcați Legea .
59002010	Căci oricine păzește întreaga Lege , dar încalcă o singură poruncă , se face vinovat de toate .
59002011	Căci Cel Ce a spus : „ Să nu comiți adulter ! “ a spus și : „ Să nu ucizi ! “ . Așadar , dacă nu comiți adulter , dar ucizi , ai devenit unul care încalcă Legea !
59002012	Vorbiți și purtați-vă ca unii care urmează să fie judecați de legea libertății .
59002013	Căci judecata va fi fără milă față de cel ce n-a arătat milă . Mila triumfă asupra judecății .
59002014	Frații mei , la ce folos dacă cineva spune că are credință , dar nu are fapte ? Poate o astfel de credință să-l mântuiască ?
59002015	Dacă un frate sau o soră sunt goi și lipsiți de hrana zilnică ,
59002016	iar unul dintre voi le spune : „ Duceți-vă în pace , încălziți-vă și săturați-vă ! “ , însă nu le dă cele necesare trupului , ce folos ?
59002017	Tot astfel și credința , dacă nu are fapte este moartă în ea însăși .
59002018	Dar va zice cineva : „ Tu ai credință , iar eu am fapte . “ Arată-mi credința ta fără fapte , iar eu îți voi arăta credința mea prin faptele mele !
59002019	Tu crezi că Dumnezeu este Unul ? Bine faci ! Dar și demonii cred – și se înfioară !
59002020	Of , om fără minte , vrei deci să pricepi că credința fără fapte este zadarnică ?
59002021	Avraam , strămoșul nostru , n-a fost el îndreptățit prin fapte , atunci când l-a oferit pe fiul său , Isaac , pe altar ?
59002022	Vezi deci că credința a lucrat împreună cu faptele lui , și credința a fost făcută desăvârșită prin fapte .
59002023	Astfel a fost împlinită Scriptura care spune : „ Avraam L-a crezut pe Dumnezeu , și El i-a socotit acest lucru dreptate “ ; și el a fost numit „ prietenul lui Dumnezeu “ .
59002024	Vedeți așadar că un om este îndreptățit prin fapte , și nu numai prin credință .
59002025	În același fel și prostituata Rahav : n-a fost ea îndreptățită prin fapte , atunci când i-a primit bine pe mesageri și i-a trimis apoi pe un alt drum ?
59002026	Așa cum trupul fără duh este mort , tot astfel și credința fără fapte este moartă .
59003001	Frații mei , să nu fiți mulți învățători , pentru că știți că vom primi o judecată mai aspră !
59003002	Toți greșim în multe feluri . Dacă cineva nu greșește în vorbire , este un om desăvârșit , capabil să-și țină în frâu tot trupul .
59003003	Dacă punem zăbale în gura cailor , ca să-i facem să ne asculte , putem să le conducem tot trupul .
59003004	Iată , chiar și corăbiile , deși sunt atât de mari și sunt duse de vânturi puternice , totuși ele sunt conduse de o cârmă foarte mică oriunde vrea cârmaciul .
59003005	La fel și limba : ea este un mădular mic , dar se poate lăuda cu lucruri mari . Iată , un foc mic , ce pădure mare aprinde !
59003006	Și limba este un foc . Limba este o lume a nedreptății pusă între mădularele noastre . Ea pângărește tot trupul și aprinde tot cursul vieții ; și ea însăși este aprinsă de focul Gheenei .
59003007	Orice fel de specie de animale sălbatice , păsări , animale mici sau pești , poate fi îmblânzită și a fost îmblânzită de neamul omenesc ,
59003008	dar nimeni nu poate îmblânzi limba unui om . Ea este un rău de nestăpânit , plin de venin aducător de moarte .
59003009	Cu ea Îl binecuvântăm pe Domnul și Tatăl nostru și tot cu ea îi blestemăm pe oameni , care sunt după asemănarea lui Dumnezeu .
59003010	Din aceeași gură iese și binecuvântarea și blestemul . Frații mei , aceste lucruri n-ar trebui să fie așa !
59003011	Oare din aceeași gură de izvor curge și apă dulce și apă amară ?
59003012	Frații mei , poate un smochin să facă măsline sau o viță-de-vie să facă smochine ? Nici izvorul de apă sărată nu poate da apă dulce .
59003013	Cine este înțelept și priceput între voi ? Să-și arate , prin purtarea lui bună , faptele făcute cu blândețea înțelepciunii !
59003014	Însă dacă în inima voastră aveți invidie , amărăciune și ambiție egoistă , nu vă lăudați cu aceasta și nu mințiți împotriva adevărului !
59003015	Înțelepciunea aceasta nu vine de sus , ci este pământească , firească , demonică .
59003016	Căci acolo unde este invidie și ambiție egoistă , acolo va fi dezordine și răutate de orice fel .
59003017	Însă înțelepciunea care vine de sus este , mai întâi , curată , apoi pașnică , blândă , ascultătoare , plină de îndurare și de roade bune , nepărtinitoare , fără ipocrizie .
59003018	Iar rodul dreptății este semănat în pace de către cei ce fac pace .
59004001	De unde vin conflictele și luptele între voi ? Nu din acestea , din dorințele voastre care se luptă în mădularele voastre ?
59004002	Voi doriți , dar nu aveți ; ucideți și râvniți , dar nu puteți obține ; vă certați și vă luptați , dar nu aveți , pentru că nu cereți .
59004003	Sau cereți , dar nu primiți , pentru că cereți ce este rău , ca să risipiți în plăcerile voastre .
59004004	Adulteri ce sunteți ! Nu știți că prietenia cu lumea înseamnă dușmănie față de Dumnezeu ? Așa că oricine vrea să fie prieten cu lumea se face dușman al lui Dumnezeu .
59004005	Sau vi se pare că degeaba spune Scriptura : „ Dumnezeu tânjește cu gelozie după duhul pe care l-a pus să locuiască în noi . “ ?
59004006	Însă El dă un har și mai mare . De aceea Scriptura spune : „ Dumnezeu este împotriva celor mândri , dar celor smeriți El le dă har . “
59004007	Supuneți-vă deci lui Dumnezeu ! Împotriviți-vă diavolului , și el va fugi de la voi .
59004008	Apropiați-vă de Dumnezeu , și El Se va apropia de voi ! Curățiți-vă mâinile , păcătoșilor ! Curățiți-vă inimile , oameni cu două feluri de gândire !
59004009	Întristați-vă , tânguiți-vă și plângeți ! Râsul vostru să se transforme în jale , iar bucuria în întristare !
59004010	Smeriți-vă înaintea Domnului , iar El vă va înălța !
59004011	Fraților , nu vă vorbiți de rău unii pe alții ! Cel care-l vorbește de rău sau îl judecă pe fratele lui vorbește împotriva Legii și judecă Legea . Însă dacă tu judeci Legea , atunci nu ești un împlinitor al Legii , ci un judecător .
59004012	Unul singur este Dătătorul Legii și Judecătorul , și anume Cel Care poate să mântuiască și să distrugă . Dar tu cine ești să-l judeci pe semenul tău ? !
59004013	Ascultați acum voi care spuneți : „ Azi sau mâine ne vom duce într-o anume cetate , vom sta acolo un an , vom face negoț și vom câștiga ! “
59004014	Și nu știți nici măcar ce va aduce ziua de mâine ! Căci ce este viața voastră ? Sunteți un abur , care apare pentru puțin timp și apoi dispare .
59004015	În schimb , ar trebui să spuneți : „ Dacă Domnul vrea , vom trăi și vom face cutare sau cutare lucru . “
59004016	Pe când acum vă mândriți cu lăudăroșeniile voastre ! Orice astfel de laudă este rea .
59004017	Așadar , cine știe să facă ce este bine , dar nu-l face , este vinovat de păcat .
59005001	Ascultați acum voi , bogaților ! Plângeți și jeliți-vă din pricina nenorocirilor care vin peste voi !
59005002	Bogățiile voastre au putrezit , iar hainele voastre sunt mâncate de molii .
59005003	Aurul și argintul vostru au ruginit , iar rugina lor va fi o mărturie împotriva voastră și vă va mânca trupurile ca focul . Ați adunat bogății în zilele de pe urmă .
59005004	Iată că plata pe care le-ați oprit-o , prin înșelăciune , lucrătorilor care v-au secerat câmpurile strigă , iar strigătele secerătorilor au ajuns la urechile Domnului Oștirilor !
59005005	Ați trăit pe pământ în lux și în plăceri , v-ați hrănit inimile într-o zi de măcel .
59005006	L-ați condamnat și l-ați omorât pe cel drept , care nu vi se împotrivea .
59005007	Prin urmare , fiți răbdători , fraților , până la venirea Domnului ! Iată că fermierul așteaptă rodul prețios al pământului , având răbdare cu el , până când primește ploaie timpurie și târzie .
59005008	Fiți și voi răbdători , întăriți-vă inimile , pentru că venirea Domnului este aproape !
59005009	Nu murmurați unii împotriva altora , fraților , ca să nu fiți judecați ! Iată , Judecătorul stă chiar la uși !
59005010	Fraților , luați-i ca exemplu de suferință și răbdare pe profeții care au vorbit în Numele Domnului .
59005011	Iată , noi îi considerăm fericiți pe cei ce au perseverat . Ați auzit de perseverența lui Iov și ați văzut care a fost scopul Domnului , căci Domnul este plin de îndurare și milostiv .
59005012	Mai presus de toate , frații mei , să nu jurați nici pe cer , nici pe pământ , nici printr-un alt fel de jurământ , ci „ Da “ al vostru să fie „ Da “ , iar „ Nu “ să fie „ Nu “ , ca să nu cădeți sub judecată .
59005013	Este vreunul dintre voi în suferință ? Să se roage ! Este vreunul voios ? Să cânte cântări de laudă !
59005014	Este vreunul dintre voi bolnav ? Să-i cheme pe bătrânii bisericii , ei să se roage pentru el și să-l ungă cu untdelemn în Numele Domnului .
59005015	Rugăciunea făcută cu credință îl va face bine pe cel bolnav , și Domnul îl va însănătoși , iar dacă a săvârșit păcat , va fi iertat .
59005016	Așadar , mărturisiți-vă păcatele unii altora și rugați-vă unii pentru alții , ca să fiți vindecați . Rugăciunea fierbinte a celui drept este foarte puternică .
59005017	Ilie era un om de aceeași natură cu noi ; el s-a rugat cu ardoare să nu plouă și n-a plouat peste țară timp de trei ani și șase luni .
59005018	S-a rugat apoi din nou și cerul a dat ploaie , iar pământul și-a adus rodul .
59005019	Frații mei , dacă vreunul dintre voi se rătăcește de la adevăr și este adus înapoi de altul ,
59005020	să știți că acela care aduce înapoi un păcătos din calea lui rătăcită îi va salva sufletul de la moarte și va acoperi o mulțime de păcate .
60001001	Petru , apostol al lui Isus Cristos , către cei aleși – care locuiesc ca peregrini , împrăștiați în Pont , Galatia , Capadocia , Asia și Bitinia –
60001002	după preștiința lui Dumnezeu Tatăl , prin sfințirea lucrată de Duhul , spre ascultarea și stropirea cu sângele lui Isus Cristos : harul și pacea să vă fie înmulțite !
60001003	Binecuvântat să fie Dumnezeu , Tatăl Domnului nostru Isus Cristos , Care , după marea Lui îndurare , ne-a născut din nou la o nădejde vie , prin învierea lui Isus Cristos din morți ,
60001004	și la o moștenire nepieritoare și nepângărită , care nu se ofilește și care este păstrată în ceruri pentru voi .
60001005	Voi sunteți păziți de puterea lui Dumnezeu , prin credință , pentru mântuirea care este gata să fie descoperită în vremea de pe urmă .
60001006	În ea , voi vă bucurați nespus , măcar că acum , dacă trebuie , sunteți întristați pentru puțin timp prin diferite încercări ,
60001007	pentru ca testarea credinței voastre , cu mult mai valoroasă decât aurul care piere și care totuși este testat prin foc , să aducă laudă , glorie și onoare la descoperirea lui Isus Cristos .
60001008	Pe El voi Îl iubiți fără să-L fi văzut , credeți în El , chiar dacă acum nu-L vedeți , și vă bucurați nespus , cu o bucurie de nedescris și glorioasă ,
60001009	pentru că primiți , la capătul credinței voastre , mântuirea sufletelor voastre .
60001010	Cu privire la această mântuire , profeții care au profețit despre harul ce urma să fie al vostru , au căutat și au cercetat cu atenție ,
60001011	încercând să afle ce vreme sau ce împrejurări le arăta Duhul lui Cristos din ei , atunci când a prezis suferințele lui Cristos și slava care urma după acestea .
60001012	Lor le-a fost descoperit că nu slujeau pentru ei înșiși , ci pentru voi , cu privire la lucrurile care v-au fost anunțate acum prin cei ce v-au vestit Evanghelia prin Duhul Sfânt trimis din cer – lucruri în care chiar și îngerii doresc să privească .
60001013	Prin urmare , încingeți-vă coapsele minții voastre , fiind treji , puneți-vă pe deplin nădejdea în harul care vă va fi adus la descoperirea lui Isus Cristos !
60001014	Ca niște copii ascultători , să nu vă conformați poftelor pe care le aveați înainte , când erați în ignoranță ,
60001015	ci , așa cum Cel Ce v-a chemat este sfânt , fiți și voi sfinți în toată purtarea voastră ,
60001016	deoarece este scris : „ Fiți sfinți , pentru că Eu sunt sfânt ! “
60001017	Și dacă-L chemați ca Tată pe Cel Ce judecă cu nepărtinire pe fiecare după faptele lui , atunci trăiți cu frică în timpul peregrinării voastre ,
60001018	pentru că știți că nu cu lucruri pieritoare – argint sau aur – ați fost răscumpărați din felul vostru de viață fără rost , moștenit de la strămoșii voștri ,
60001019	ci cu sângele prețios al lui Cristos , ca al unui miel fără meteahnă și fără pată .
60001020	El a fost ales înainte de întemeierea lumii , dar a fost arătat în vremurile de pe urmă , pentru voi .
60001021	Prin El sunteți credincioși în Dumnezeu , Care L-a înviat din morți și I-a dat slavă , astfel încât credința și nădejdea voastră să fie în Dumnezeu .
60001022	Acum că v-ați curățit sufletele prin ascultarea de adevăr , ca să aveți o dragoste de frați fără ipocrizie , iubiți-vă unii pe alții cu căldură , dintr-o inimă curată !
60001023	Ați fost născuți din nou , nu dintr-o sămânță pieritoare , ci dintr-una nepieritoare , prin Cuvântul lui Dumnezeu care este viu și care rămâne pe vecie .
60001024	Căci , „ Orice făptură este ca iarba și toată gloria ei este ca floarea de pe câmp ! Iarba se usucă , iar floarea cade ,
60001025	însă Cuvântul Domnului rămâne pe vecie ! “ Și acesta este Cuvântul care v-a fost vestit prin Evanghelie .
60002001	Dați deci la o parte orice răutate , orice înșelăciune , ipocrizie , gelozie și orice fel de calomnii !
60002002	Ca niște copii nou-născuți , să doriți laptele duhovnicesc cel curat , pentru ca prin el să puteți crește spre mântuire ,
60002003	dacă ați gustat într-adevăr că Domnul este bun .
60002004	Veniți la El , Piatra vie respinsă de oameni , dar aleasă și prețioasă înaintea lui Dumnezeu .
60002005	Iar voi , ca niște pietre vii , sunteți zidiți ca o casă duhovnicească , pentru a fi o preoție sfântă , ca să aduceți jertfe duhovnicești plăcute lui Dumnezeu , prin Isus Cristos .
60002006	Căci în Scriptură este spus : „ Iată , pun în Sion o Piatră , o Piatră din capul unghiului , aleasă și prețioasă ! Oricine crede în El nu va fi făcut de rușine . “
60002007	Așadar , pentru voi , cei ce credeți , El este Cel Prețios , dar pentru cei ce nu cred , „ Piatra pe care au respins-o zidarii , a devenit Piatra din capul unghiului ! “
60002008	și „ . . . o Piatră de poticnire și o Stâncă de cădere . “ Ei se poticnesc pentru că n-au ascultat Cuvântul spre care au fost și ei destinați .
60002009	Însă voi sunteți o spiță aleasă , o preoție împărătească , un neam sfânt , un popor care este posesiunea lui Dumnezeu , ca să puteți proclama faptele mărețe ale Celui Ce v-a chemat din întuneric la lumina Sa minunată .
60002010	Cândva nu erați un popor , dar acum sunteți poporul lui Dumnezeu . Cândva nu primiserăți îndurare , dar acum ați primit îndurare .
60002011	Preaiubiților , vă îndemn , ca pe niște străini și peregrini , să vă feriți de poftele carnale , care se luptă împotriva sufletului !
60002012	Să aveți o purtare bună printre neamuri , pentru ca , deși vă vorbesc de rău ca pe niște răufăcători , totuși , văzând faptele voastre bune , să-L slăvească pe Dumnezeu în ziua cercetării .
60002013	Fiți supuși oricărei autorități omenești , pentru Domnul , fie împăratului , ca înalt stăpânitor ,
60002014	fie guvernatorilor , ca unii trimiși de el să-i pedepsească pe răufăcători și să-i laude pe cei ce fac binele .
60002015	Căci este voia lui Dumnezeu ca , făcând lucruri bune , să reduceți la tăcere ignoranța oamenilor proști .
60002016	Trăiți ca niște oameni liberi , dar fără a folosi libertatea drept acoperământ al răului , ci ca niște robi ai lui Dumnezeu !
60002017	Dați cinste tuturor oamenilor , iubiți-i pe frați , temeți-vă de Dumnezeu , onorați-l pe împărat !
60002018	Sclavilor , fiți supuși stăpânilor cu toată frica , nu numai celor buni și blânzi , ci și celor aspri ,
60002019	pentru că este o virtute dacă , datorită conștiinței față de Dumnezeu , cineva îndură întristarea , suferind pe nedrept .
60002020	Căci ce onoare este să îndurați dacă ați păcătuit și sunteți loviți ? Dar dacă îndurați atunci când ați făcut binele și astfel suferiți , aceasta este o virtute înaintea lui Dumnezeu .
60002021	Și la aceasta ați fost chemați , deoarece și Cristos a suferit pentru voi , lăsându-vă un exemplu , astfel ca voi să călcați pe urmele Lui .
60002022	„ El nu a săvârșit nici un păcat , și în gura Lui nu s-a găsit nici o înșelăciune . “
60002023	Când a fost insultat , n-a insultat înapoi , când a suferit , n-a amenințat , ci S-a încredințat Celui Ce judecă drept .
60002024	El a purtat păcatele noastre în trupul Lui , pe lemn , pentru ca , murind față de păcate , să trăim pentru dreptate ; prin rănile Lui ați fost vindecați .
60002025	Căci erați ca niște oi rătăcite , dar acum v-ați întors la Păstorul și Supraveghetorul sufletelor voastre .
60003001	La fel și voi , soțiilor , supuneți-vă soților voștri , astfel încât , chiar dacă unii dintre ei sunt neascultători față de Cuvânt , să fie câștigați fără Cuvânt , prin purtarea soțiilor lor ,
60003002	văzând felul vostru de viață curat și în reverență .
60003003	Frumusețea voastră să nu constea în împodobirea exterioară prin împletirea părului , purtarea de bijuterii de aur sau îmbrăcarea de haine fine ,
60003004	ci în omul ascuns al inimii , în caracterul nepieritor al unui duh blând și liniștit , care este foarte prețios înaintea lui Dumnezeu .
60003005	Căci astfel se împodobeau odinioară sfintele femei , care nădăjduiau în Dumnezeu , fiind supuse soților lor ,
60003006	precum Sara , care a ascultat de Avraam și l-a numit „ domn “ . Copilele ei ați devenit voi , când faceți binele și nu vă este frică de nici o intimidare .
60003007	La fel și voi , soților , conviețuiți cu înțelepciune cu acest vas mai slab , femeia , acordându-le onoare ca unora care vor fi moștenitoare ale harului vieții împreună cu voi , pentru a nu fi împiedicate rugăciunile voastre .
60003008	În cele din urmă , toți să aveți aceeași gândire , să simțiți unii cu alții , să aveți dragoste de frați , să fiți plini de compasiune , să aveți o gândire smerită ,
60003009	să nu întoarceți rău pentru rău sau insultă pentru insultă , ci , dimpotrivă , binecuvântați , pentru că la aceasta ați fost chemați , să moșteniți binecuvântarea !
60003010	„ Căci cel ce dorește să aibă parte de viață și vrea să vadă zile bune să-și păzească limba de rău și buzele – de cuvinte înșelătoare !
60003011	Să renunțe la rău și să facă binele ! Să caute pacea și s-o urmărească !
60003012	Căci ochii Domnului sunt peste cei drepți , iar urechile Lui iau aminte la rugăciunea lor . Fața Domnului însă este împotriva celor ce săvârșesc răul ! “
60003013	Și cine vă va face rău , dacă voi sunteți plini de râvnă pentru bine ?
60003014	Dar , chiar dacă ați suferi din cauza dreptății , este ferice de voi ! „ Să nu vă temeți de ce se tem ei și nu vă tulburați “ ,
60003015	ci sfințiți-L în inimile voastre pe Cristos ca Domn ! Fiți întotdeauna pregătiți să răspundeți oricui vă întreabă despre motivul nădejdii care este în voi ,
60003016	dar cu blândețe și cu teamă , având o conștiință bună , pentru ca , în ceea ce sunteți vorbiți de rău , cei ce vă defăimează să fie făcuți de rușine datorită purtării voastre bune în Cristos .
60003017	Căci este mai bine , dacă așa cere voia lui Dumnezeu , să suferiți atunci când faceți binele , decât atunci când faceți răul .
60003018	Căci și Cristos a suferit o dată pentru totdeauna pentru păcate – El , Cel Drept , pentru cei nedrepți – ca să vă aducă la Dumnezeu . El a fost dat la moarte în trup , dar a fost făcut viu prin Duhul ,
60003019	în Care , de asemenea , S-a dus și le-a predicat duhurilor din închisoare ,
60003020	care odinioară nu ascultaseră , atunci când îndelunga răbdare a lui Dumnezeu era în așteptare , în zilele lui Noe , când era construită arca , în care numai puțini , și anume opt suflete , au fost salvate prin apă ;
60003021	aceasta este o imagine a botezului , care vă mântuiește acum – el nu este o îndepărtare a murdăriei de pe trup , ci răspunsul unei conștiințe bune înaintea lui Dumnezeu – prin învierea lui Isus Cristos ,
60003022	Care este la dreapta lui Dumnezeu și Căruia , după ce S-a dus la cer , I-au fost supuși îngerii , autoritățile și puterile .
60004001	Așadar , întrucât Cristos a suferit în trup , înarmați-vă și voi cu același fel de gândire , căci cel ce a suferit în trup a sfârșit-o cu păcatul ,
60004002	pentru ca , în vremea care-i mai rămâne de trăit în trup , să nu mai trăiască după poftele oamenilor , ci după voia lui Dumnezeu .
60004003	Ajunge cât timp a trecut în care ați lucrat după voia neamurilor , trăind în depravare , în pofte , în beții , în petreceri , în orgii și în idolatrii dezgustătoare .
60004004	De aceea sunt surprinși ei că nu alergați împreună cu ei la același potop de destrăbălare și vă batjocoresc .
60004005	Ei vor da socoteală Celui Ce este gata să-i judece pe cei vii și pe cei morți .
60004006	Căci pentru aceasta le-a fost vestită Evanghelia și celor ce acum sunt morți : ca și ei să fie judecați ca oameni , în trup , dar să trăiască potrivit lui Dumnezeu , în duh .
60004007	Sfârșitul tuturor lucrurilor este aproape . Fiți deci cu mintea limpede și disciplinați-vă în vederea rugăciunii !
60004008	Înainte de toate , să aveți o dragoste fierbinte unii pentru alții , pentru că dragostea acoperă o mulțime de păcate !
60004009	Fiți ospitalieri unii cu alții , fără cârtire !
60004010	Ca niște buni administratori ai harului felurit al lui Dumnezeu , fiecare să slujească pe alții potrivit cu darul pe care l-a primit !
60004011	Dacă cineva vorbește , să vorbească cuvintele lui Dumnezeu ! Dacă cineva slujește , să slujească după puterea pe care o dă Dumnezeu , pentru ca Dumnezeu să fie slăvit în toate , prin Isus Cristos , a Căruia este slava și puterea , în vecii vecilor ! Amin .
60004012	Preaiubiților , nu fiți surprinși de încercarea de foc care are loc în mijlocul vostru , ca și cum vi s-ar întâmpla ceva ciudat ,
60004013	ci , în măsura în care aveți parte de suferințele lui Cristos , bucurați-vă , pentru ca și la descoperirea slavei Lui să vă bucurați nespus de mult .
60004014	Dacă sunteți insultați din pricina Numelui lui Cristos , ferice de voi , pentru că Duhul slavei și al lui Dumnezeu se odihnește peste voi .
60004015	Nimeni dintre voi să nu sufere ca ucigaș , hoț , răufăcător sau ca unul care se amestecă în treburile altora .
60004016	Însă dacă vreunul din voi suferă din pricină că este creștin , să nu-i fie rușine , ci să-L slăvească pe Dumnezeu pentru numele acesta .
60004017	Căci este timpul să înceapă judecata chiar de la Casa lui Dumnezeu . Și dacă începe cu noi , care va fi sfârșitul celor ce nu ascultă de Evanghelia lui Dumnezeu ? !
60004018	Și dacă cel drept este salvat cu greu , ce se va face cel lipsit de evlavie și păcătos ? !
60004019	Așa că cei ce suferă după voia lui Dumnezeu să-și încredințeze sufletele credinciosului Creator , făcând în continuare binele !
60005001	Așadar , eu , ca un bătrân , martor al suferințelor lui Cristos și părtaș al slavei care urmează să fie descoperită , îi îndemn pe cei bătrâni dintre voi :
60005002	păstoriți turma lui Dumnezeu , care este printre voi , supraveghind-o nu din obligație , ci de bunăvoie , așa cum vrea Dumnezeu , nu fiind lacomi de câștig , ci dornici să slujiți ,
60005003	nu ca unii care stăpâniți peste cei ce v-au fost încredințați , ci fiind exemple pentru turmă .
60005004	Iar când Se va arăta Marele Păstor veți primi o cunună glorioasă care nu se veștejește .
60005005	La fel și voi , tinerilor , fiți-le supuși celor bătrâni ! Și toți îmbrăcați-vă cu smerenie unii față de alții , pentru că „ Dumnezeu este împotriva celor mândri , dar celor smeriți El le dă har . “
60005006	Smeriți-vă deci sub mâna tare a lui Dumnezeu pentru ca , la timpul potrivit , El să vă înalțe !
60005007	Aruncați toată îngrijorarea voastră asupra Lui , fiindcă Lui Îi pasă de voi !
60005008	Fiți treji ! Vegheați ! Dușmanul vostru , diavolul , dă târcoale ca un leu care rage , căutând pe cineva să înghită .
60005009	Împotriviți-vă lui fermi în credință , știind că frații voștri din toată lumea trec prin aceleași suferințe !
60005010	După ce veți fi suferit pentru puțin timp , Dumnezeul oricărui har , Care v-a chemat la slava Lui veșnică , în Cristos , vă va echipa El Însuși , vă va întări , vă va da putere și vă va face de neclintit .
60005011	A Lui să fie puterea , în veci ! Amin .
60005012	V-am scris pe scurt aceste lucruri , prin Silvanus , pe care-l consider un frate credincios , pentru a vă încuraja și pentru a depune mărturie că acesta este adevăratul har al lui Dumnezeu . Rămâneți în el !
60005013	Cea din Babilon , aleasă împreună cu voi , vă salută și , de asemenea , și Marcu , fiul meu .
60005014	Salutați-vă unii pe alții cu un sărut al dragostei . Pace vouă , tuturor celor care sunteți în Cristos .
61001001	Simon Petru , rob și apostol al lui Isus Cristos , către cei care , prin dreptatea Dumnezeului și Mântuitorului nostru Isus Cristos , au primit o credință la fel de prețioasă ca a noastră :
61001002	harul și pacea să vă fie înmulțite prin cunoașterea lui Dumnezeu și a lui Isus , Domnul nostru !
61001003	Dumnezeiasca Lui putere ne-a dăruit toate lucrurile necesare pentru viață și evlavie , prin cunoașterea Celui Ce ne-a chemat prin slava și virtutea Lui .
61001004	Prin aceste lucruri , El ne-a dăruit promisiunile Lui prețioase și foarte mari , pentru ca , prin acestea , scăpând de depravarea care este în lume din cauza poftelor , să deveniți părtași ai naturii dumnezeiești .
61001005	De aceea , dați-vă toată silința să adăugați la credința voastră virtutea , la virtute – cunoașterea ,
61001006	la cunoaștere – înfrânarea , la înfrânare – răbdarea , la răbdare – evlavia ,
61001007	la evlavie – dragostea frățească , iar la dragostea frățească – dragostea de oameni .
61001008	Căci dacă aceste lucruri sunt într-adevăr ale voastre și abundă printre voi , ele nu vă vor lăsa să fiți nici ineficienți , nici neroditori în ce privește cunoașterea Domnului nostru Isus Cristos .
61001009	Dar cel căruia îi lipsesc aceste lucruri este orb , sau cel puțin miop ; a uitat că a primit curățirea de vechile lui păcate .
61001010	De aceea , fraților , străduiți-vă chiar mai mult să vă întăriți chemarea și alegerea voastră , pentru că , făcând aceste lucruri , nu vă veți împiedica niciodată !
61001011	Căci astfel vă va fi acordată din belșug intrarea în Împărăția veșnică a Domnului și Mântuitorului nostru Isus Cristos .
61001012	De aceea voi fi gata să vă reamintesc întotdeauna aceste lucruri , măcar că le știți și sunteți bine fundamentați în adevărul pe care-l dețineți .
61001013	Dar consider că este drept ca , atâta timp cât sunt în cortul acesta , să vă reîmprospătez memoria ,
61001014	întrucât știu că mutarea cortului meu este iminentă , după cum mi-a făcut clar Domnul nostru Isus Cristos .
61001015	Mă voi strădui deci să vă fac să păstrați în amintire aceste lucruri și după plecarea mea .
61001016	Căci v-am făcut cunoscută puterea și venirea Domnului nostru Isus Cristos , nu urmând niște mituri alcătuite cu îndemânare , ci noi am fost martori oculari ai măreției Lui .
61001017	El a primit onoare și slavă de la Dumnezeu Tatăl , atunci când , din slava sublimă , I s-a adresat un glas care zicea : „ Acesta este Fiul Meu preaiubit în Care-Mi găsesc plăcerea ! “
61001018	Noi înșine am auzit acest glas adresându-se din cer , în timp ce eram cu El pe muntele cel sfânt .
61001019	Și avem , de asemenea , mesajul profetic demn de încredere , la care bine faceți că luați aminte , pentru că este ca o lampă care luminează într-un loc întunecos , până când zorii și steaua de dimineață vor răsări în inimile voastre .
61001020	Înainte de toate , trebuie să știți că nici o profeție din Scriptură nu s-a născut din propria imaginație a cuiva .
61001021	Căci nici o profeție n-a fost adusă vreodată prin voia omului , ci oamenii au vorbit de la Dumnezeu , conduși de Duhul Sfânt .
61002001	Însă , în popor , s-au și ridicat profeți falși , cum și între voi vor fi învățători falși , care vor strecura erezii distrugătoare și-L vor nega pe Stăpânul Care i-a răscumpărat , aducând astfel asupra lor o distrugere năprasnică .
61002002	Mulți îi vor urma în depravările lor ; din cauza lor calea adevărului va fi batjocorită .
61002003	În lăcomia lor , vor încerca să profite de voi prin cuvântări născocite . Dar condamnarea lor , dată cu mult timp în urmă , nu stă degeaba , iar distrugerea lor nu dormitează .
61002004	Căci dacă nu i-a cruțat Dumnezeu pe îngeri atunci când au păcătuit , ci i-a aruncat în Tartar și i-a lăsat în lanțurile beznei , unde sunt ținuți până la judecată ,
61002005	dacă n-a cruțat El lumea din vechime , ci a adus potopul peste lumea celor neevlavioși , însă l-a păzit pe Noe – un predicator al dreptății – împreună cu alți șapte ,
61002006	dacă a condamnat El cetățile Sodoma și Gomora la distrugere , transformându-le în cenușă și făcându-le astfel un exemplu cu privire la ce urmează pentru cei neevlavioși ,
61002007	însă l-a scăpat pe Lot , un om drept , care era necăjit de felul de viață depravat al celor nelegiuiți
61002008	( căci omul acesta drept , în timp ce trăia în mijlocul lor , era chinuit zi de zi în sufletul său drept de faptele nelegiuite pe care le vedea și auzea ) ,
61002009	înseamnă că Domnul știe cum să-i scape pe cei evlavioși din încercare și cum să-i țină pe cei nedrepți sub pedeapsă , până în ziua judecății ,
61002010	mai ales pe cei ce umblă după pofta stricată a firii și disprețuiesc autoritatea . Ei sunt îndrăzneți , aroganți și nu se tem să-i batjocorească pe cei glorioși ,
61002011	pe când îngerii , care sunt mai mari în tărie și putere , nu aduc în prezența Domnului vreo condamnare batjocoritoare împotriva acestora .
61002012	Însă acești oameni , ca niște viețuitoare fără rațiune , care au doar instinctul , născute să fie prinse și ucise , batjocoresc ceea ce nu cunosc , și , prin urmare , vor fi nimiciți în însăși depravarea lor ,
61002013	suferind astfel răsplata pentru nelegiuirea lor . Considerând ca fiind o plăcere să trăiască în chef în timpul zilei , ei sunt ca niște pete și defecte . Astfel , ei chefuiesc dedându -se la plăceri înșelătoare atunci când se ospătează împreună cu voi .
61002014	Au ochii plini de adulter , sunt nesătuli în ce privește păcatul , momesc sufletele nestatornice , inima le este deprinsă la lăcomie , sunt niște copii blestemați ;
61002015	au părăsit calea cea dreaptă și s-au rătăcit urmând calea lui Balaam , fiul lui Beor , care a iubit răsplata nedreptății .
61002016	Dar a fost mustrat pentru fărădelegea lui : o măgăriță necuvântătoare i-a vorbit cu glas omenesc și a împiedicat nebunia profetului .
61002017	Ei sunt niște izvoare secate , niște cețuri alungate de furtună . Pentru ei a fost păstrat întunericul beznă .
61002018	Căci ei rostesc lăudăroșenii deșarte și îi momesc cu poftele depravate ale firii pe cei ce tocmai au scăpat dintre cei ce trăiesc în rătăcire .
61002019	Le promit libertatea în timp ce ei înșiși sunt sclavi ai depravării . Căci fiecare este înrobit de ceea ce este învins .
61002020	Dacă , după ce au scăpat de murdăriile lumii prin cunoașterea Domnului și Mântuitorului nostru Isus Cristos , se încurcă din nou în ele și sunt învinși , starea lor din urmă devine mai rea decât cea dintâi .
61002021	Era mai bine pentru ei să nu fi cunoscut calea dreptății , decât , după ce au cunoscut-o , să se întoarcă de la porunca sfântă care le-a fost încredințată .
61002022	Ceea ce li s-a întâmplat lor arată că este adevărat proverbul care spune : „ Câinele se întoarce la voma lui . “ și „ Scroafa , după ce este spălată , se tăvălește iarăși în noroi . “
61003001	Preaiubiților , aceasta este deja a doua scrisoare pe care v-o scriu . În amândouă încerc să vă trezesc mintea sinceră prin a vă atenționa
61003002	că trebuie să vă amintiți de cuvintele spuse mai înainte de sfinții profeți și de porunca Domnului și Mântuitorului , care v-a fost spusă prin apostoli .
61003003	Înainte de toate , trebuie să știți că în zilele de pe urmă vor veni batjocoritori plini de batjocură , care vor umbla după poftele lor
61003004	și vor zice : „ Unde este promisiunea venirii Lui ? Căci de când au adormit strămoșii noștri , toate rămân așa cum au fost de la începutul creației ! “
61003005	Ei înadins ignoră faptul că prin Cuvântul lui Dumnezeu au existat ceruri cu mult timp în urmă , precum și un pământ scos din apă și întreținut prin apă
61003006	și că lumea de atunci a fost distrusă tot prin ele , când a fost inundată de apă .
61003007	Însă cerurile și pământul de acum sunt păstrate pentru foc prin același Cuvânt , fiind ținute până în ziua judecății și a distrugerii oamenilor neevlavioși .
61003008	Preaiubiților , nu ignorați faptul că , pentru Domnul , o zi este ca o mie de ani , iar o mie de ani sunt ca o zi !
61003009	Domnul nu este încet în a-Și împlini promisiunea , așa cum înțeleg unii încetineala , ci are răbdare cu voi și nu dorește să piară vreunul , ci toți să ajungă la pocăință .
61003010	Ziua Domnului va veni ca un hoț . În ziua aceea cerurile vor trece cu trosnet , corpurile cerești vor fi distruse prin ardere , iar pământul cu toate lucrările de pe el vor fi dezvăluite .
61003011	Având în vedere că toate aceste lucruri vor fi distruse astfel , ce fel de oameni ar trebui să fiți voi , trăind niște vieți sfinte și evlavioase ,
61003012	așteptând și grăbind venirea zilei lui Dumnezeu , zi în urma căreia cerurile vor fi distruse prin foc , și corpurile cerești vor fi topite prin ardere .
61003013	Dar noi , după promisiunea Lui , așteptăm ceruri noi și un pământ nou , în care va locui dreptatea .
61003014	De aceea , preaiubiților , în timp ce așteptați aceste lucruri , străduiți-vă să fiți găsiți de El în pace , fără pată și fără vină !
61003015	Considerați răbdarea Domnului nostru ca fiind mântuire , așa cum v-a scris și preaiubitul nostru frate Pavel , după înțelepciunea care i-a fost dată ,
61003016	căci așa face în toate scrisorile lui , când vorbește despre aceste lucruri . În ele sunt lucruri greu de înțeles , pe care cei neștiutori și nestatornici le interpretează greșit , ca și pe celelalte Scripturi , spre propria lor distrugere .
61003017	Voi deci , preaiubiților , pentru că știți mai dinainte aceste lucruri , păziți-vă , ca să nu fiți duși de rătăcirea acestor nelegiuiți și să cădeți din fermitatea voastră ,
61003018	ci creșteți în harul și în cunoașterea Domnului și Mântuitorului nostru Isus Cristos ! A Lui să fie slava acum și în ziua veșniciei ! Amin .
62001001	Ceea ce era de la început , ceea ce am auzit , ceea ce am văzut cu ochii noștri , ceea ce am privit și ceea ce mâinile noastre au atins cu privire la Cuvântul vieții
62001002	– căci viața a fost arătată , iar noi am văzut-o și depunem mărturie și vă vestim viața veșnică care era cu Tatăl și care ne-a fost arătată –
62001003	deci ceea ce am văzut și am auzit , aceea vă vestim și vouă , ca și voi să aveți părtășie cu noi . Și părtășia noastră este cu Tatăl și cu Fiul Său , Isus Cristos .
62001004	Scriem aceste lucruri pentru ca bucuria noastră să fie deplină .
62001005	Mesajul pe care l-am auzit de la El și pe care vi-l vestim este că Dumnezeu e lumină și în El nu este întuneric deloc .
62001006	Dacă spunem că avem părtășie cu El , dar umblăm în întuneric , mințim și nu trăim adevărul .
62001007	Dacă însă umblăm în lumină , după cum El este în lumină , avem părtășie unii cu alții , iar sângele lui Isus , Fiul Său , ne curățește de orice păcat .
62001008	Dacă zicem că nu avem păcat , ne înșelăm singuri și adevărul nu este în noi .
62001009	Dacă ne mărturisim păcatele , El este credincios și drept ca să ne ierte păcatele și să ne curățească de orice nedreptate .
62001010	Dacă zicem că n-am păcătuit , Îl facem mincinos , și Cuvântul Lui nu este în noi .
62002001	Copilașii mei , vă scriu aceste lucruri ca să nu păcătuiți . Dar dacă cineva păcătuiește , avem la Tatăl un Apărător , pe Isus Cristos cel Drept .
62002002	El este jertfa de ispășire pentru păcatele noastre și nu numai pentru ale noastre , ci pentru ale întregii lumi .
62002003	Prin aceasta știm că-L cunoaștem : dacă păzim poruncile Lui .
62002004	Cel ce zice : „ Îl cunosc ! “ , dar nu păzește poruncile Lui , este un mincinos , iar adevărul nu este în el .
62002005	Însă , în cel ce păzește Cuvântul Lui , dragostea lui Dumnezeu a ajuns într-adevăr desăvârșită . Prin aceasta știm că suntem în El .
62002006	Cel ce zice că rămâne în El este dator să umble și el așa cum a umblat Isus .
62002007	Preaiubiților , nu vă scriu o poruncă nouă , ci o poruncă veche , pe care o aveți de la început . Această poruncă veche este Cuvântul pe care l-ați auzit .
62002008	Totuși vă scriu o poruncă nouă , care este adevărată în El și în voi , pentru că întunericul trece , iar lumina adevărată luminează deja .
62002009	Cel ce zice că este în lumină , dar îl urăște pe fratele lui , este încă în întuneric .
62002010	Cel care-l iubește pe fratele său rămâne în lumină și în el nu este nici un prilej de poticnire .
62002011	Dar cel care-l urăște pe fratele său este în întuneric , umblă în întuneric și nu știe unde se duce , pentru că întunericul i-a orbit ochii .
62002012	Vă scriu , copilașilor , pentru că păcatele vă sunt iertate datorită Numelui Său .
62002013	Vă scriu , părinților , pentru că L-ați cunoscut pe Cel Ce este de la început . Vă scriu , tinerilor , pentru că l-ați învins pe cel rău .
62002014	V-am scris , copilașilor , pentru că L-ați cunoscut pe Tatăl . V-am scris , părinților , pentru că L-ați cunoscut pe Cel Ce este de la început . V-am scris , tinerilor , pentru că sunteți tari , iar Cuvântul lui Dumnezeu rămâne în voi și l-ați învins pe cel rău .
62002015	Nu iubiți lumea , nici lucrurile din lume ! Dacă iubește cineva lumea , dragostea Tatălui nu este în el .
62002016	Căci tot ce este în lume – pofta firii , pofta ochilor și lăudăroșenia vieții – nu este de la Tatăl , ci este din lume .
62002017	Iar lumea și pofta ei trec , însă cel ce face voia lui Dumnezeu rămâne în veac .
62002018	Copilașilor , este ceasul de pe urmă ! Și după cum ați auzit că vine anticristul , să știți că acum sunt mulți anticriști . Prin aceasta știm că este ceasul de pe urmă .
62002019	Ei au ieșit dintre noi , dar nu erau dintre noi . Căci , dacă ar fi fost dintre noi , ar fi rămas cu noi , dar , ieșind , au arătat că nu toți sunt dintre noi .
62002020	Voi aveți ungerea de la Cel Sfânt și voi toți aveți cunoaștere .
62002021	Nu v-am scris fiindcă nu cunoașteți adevărul , ci pentru că-l cunoașteți și pentru că din adevăr nu iese nici o minciună .
62002022	Cine este mincinosul , dacă nu cel care neagă că Isus este Cristosul ? Acela este anticristul : cel care-I neagă pe Tatăl și pe Fiul .
62002023	Oricine-L neagă pe Fiul nu-L are nici pe Tatăl . Cel care-L mărturisește pe Fiul Îl are și pe Tatăl .
62002024	Ceea ce ați auzit de la început , să rămână în voi . Dacă rămâne în voi ceea ce ați auzit de la început , atunci și voi veți rămâne în Fiul și în Tatăl .
62002025	Și promisiunea pe care El ne-a făcut-o este aceasta : viața veșnică .
62002026	V-am scris aceste lucruri cu privire la cei ce încearcă să vă ducă în rătăcire .
62002027	Cât despre voi , ungerea pe care ați primit-o de la El rămâne în voi și nu aveți nevoie ca cineva să vă învețe , ci , așa cum ungerea Lui vă învață cu privire la toate lucrurile , iar ea este adevărată și nu este o minciună , rămâneți în El , așa cum v-a învățat ea .
62002028	Și acum , copilașilor , rămâneți în El , pentru ca , atunci când El Se va arăta , să avem îndrăzneală și să nu fim dați de rușine înaintea Lui , la arătarea Lui .
62002029	Dacă știți că El este drept , atunci știți că oricine face ceea ce este drept este născut din El .
62003001	Vedeți ce dragoste mare ne-a dăruit Tatăl : să fim numiți copii ai lui Dumnezeu . Și suntem ! De aceea nu ne cunoaște lumea : pentru că nu L-a cunoscut nici pe El .
62003002	Preaiubiților , acum suntem copii ai lui Dumnezeu . Și ce vom fi , n-a fost arătat încă , dar știm că , atunci când Se va arăta El , vom fi asemenea Lui , pentru că-L vom vedea așa cum este .
62003003	Oricine are nădejdea aceasta în El se curățește , așa cum și El este curat .
62003004	Oricine comite păcatul , comite și fărădelegea ; iar păcatul este fărădelege .
62003005	Știți că El a fost arătat ca să îndepărteze păcatele ; și în El nu este păcat .
62003006	Oricine rămâne în El nu păcătuiește ; oricine păcătuiește , nu L-a văzut , nici nu L-a cunoscut .
62003007	Copilașilor , nimeni să nu vă înșele ! Cel ce înfăptuiește dreptatea este drept , așa cum El este drept .
62003008	Cel ce trăiește în păcat este de la diavolul , pentru că diavolul păcătuiește de la început . Tocmai pentru aceasta a fost arătat Fiul lui Dumnezeu : ca să distrugă lucrările diavolului .
62003009	Oricine este născut din Dumnezeu nu mai trăiește în păcat , pentru că sămânța lui Dumnezeu rămâne în el ; și el nu poate continua să păcătuiască , fiindcă a fost născut din Dumnezeu .
62003010	Prin aceasta sunt scoși la iveală copiii lui Dumnezeu și copiii diavolului : oricine nu înfăptuiește dreptatea nu este de la Dumnezeu , și nici cel ce nu-l iubește pe fratele său .
62003011	Acesta este mesajul pe care l-ați auzit de la început : să ne iubim unii pe alții ,
62003012	nu ca și Cain , care era de la cel rău și care l-a ucis pe fratele lui . Și de ce l-a omorât ? Pentru că faptele lui erau rele , iar ale fratelui său erau drepte .
62003013	Nu vă mirați , fraților , dacă lumea vă urăște .
62003014	Noi știm că am trecut de la moarte la viață pentru că îi iubim pe frați ; cine nu iubește rămâne în moarte .
62003015	Oricine își urăște fratele este un ucigaș ; și știți că nici un ucigaș nu are viața veșnică rămânând în el .
62003016	Prin aceasta am cunoscut dragostea : că El Și-a dat viața pentru noi . Și noi deci suntem datori să ne dăm viața pentru frați .
62003017	Dacă însă cineva are bunurile acestei lumi și-l vede pe fratele său în nevoi , dar își închide inima față de el , atunci cum rămâne în el dragostea lui Dumnezeu ? !
62003018	Copilașilor , să nu iubim cu vorba , nici cu limba , ci prin faptă și adevăr !
62003019	Prin aceasta vom cunoaște că suntem din adevăr și ne vom încredința inimile în prezența Lui ,
62003020	oricând ne-ar condamna inimile noastre . Căci Dumnezeu este mai mare decât inimile noastre și cunoaște totul .
62003021	Preaiubiților , dacă nu ne condamnă inimile noastre , avem îndrăzneală înaintea lui Dumnezeu ,
62003022	iar dacă cerem ceva , primim de la El , pentru că păzim poruncile Lui și facem ce este plăcut înaintea Lui .
62003023	Iar porunca Lui este aceasta : să credem în Numele Fiului Său , Isus Cristos , și să ne iubim unii pe alții așa cum ne-a poruncit .
62003024	Cel ce păzește poruncile Lui rămâne în El , iar El în acesta . Prin aceasta cunoaștem că El rămâne în noi : prin Duhul pe Care ni L-a dat .
62004001	Preaiubiților , să nu credeți orice duh , ci verificați duhurile , dacă sunt de la Dumnezeu sau nu , pentru că în lume au ieșit mulți profeți falși .
62004002	Prin aceasta cunoașteți Duhul lui Dumnezeu : orice duh care mărturisește că Isus Cristos a venit în trup este de la Dumnezeu ,
62004003	iar orice duh care nu-L mărturisește pe Isus nu este de la Dumnezeu , ci este al anticristului , despre care ați auzit că vine ; acum el este deja în lume .
62004004	Copilașilor , voi sunteți din Dumnezeu și i-ați învins , pentru că Cel Ce este în voi este mai mare decât cel ce este în lume .
62004005	Ei sunt din lume și de aceea ce vorbesc ei este din lume , iar lumea îi ascultă .
62004006	Noi suntem din Dumnezeu ; cel care Îl cunoaște pe Dumnezeu ne ascultă , însă cel care nu este din Dumnezeu nu ne ascultă . Prin aceasta cunoaștem care este Duhul adevărului și care este duhul rătăcirii .
62004007	Preaiubiților , să ne iubim unii pe alții , pentru că dragostea este din Dumnezeu și oricine iubește este născut din Dumnezeu și-L cunoaște pe Dumnezeu !
62004008	Cel ce nu iubește nu L-a cunoscut pe Dumnezeu , pentru că Dumnezeu este dragoste .
62004009	Prin aceasta a fost arătată dragostea lui Dumnezeu între noi : Dumnezeu L-a trimis în lume pe singurul Său Fiu , ca să trăim prin El .
62004010	Dragostea constă în aceasta : nu că noi L-am iubit pe Dumnezeu , ci că El ne-a iubit pe noi și L-a trimis pe Fiul Său ca jertfă de ispășire pentru păcatele noastre .
62004011	Preaiubiților , dacă astfel ne-a iubit Dumnezeu , atunci și noi suntem datori să ne iubim unii pe alții .
62004012	Nimeni nu L-a văzut vreodată pe Dumnezeu . Dacă ne iubim unii pe alții , Dumnezeu rămâne în noi și dragostea Lui este făcută desăvârșită în noi .
62004013	Prin aceasta cunoaștem că rămânem în El , și El în noi : pentru că ne-a dat din Duhul Său .
62004014	Iar noi am văzut și depunem mărturie că Tatăl L-a trimis pe Fiul ca Mântuitor al lumii .
62004015	Dacă cineva mărturisește că Isus este Fiul lui Dumnezeu , atunci Dumnezeu rămâne în el , iar el în Dumnezeu .
62004016	Și noi am cunoscut și am crezut dragostea pe care o are Dumnezeu în noi . Dumnezeu este dragoste , iar cine rămâne în dragoste rămâne în Dumnezeu , și Dumnezeu rămâne în el .
62004017	În felul acesta , dragostea lui Dumnezeu este făcută desăvârșită în noi , pentru ca noi să avem îndrăzneală în ziua judecății , fiindcă , în lumea aceasta , cum este El , așa suntem și noi .
62004018	În dragoste nu există frică , ci dragostea desăvârșită alungă frica , pentru că frica are de-a face cu pedeapsa . Cel ce se teme n-a fost făcut desăvârșit în dragoste .
62004019	Noi iubim pentru că El ne-a iubit mai întâi .
62004020	Dacă cineva spune : „ Îl iubesc pe Dumnezeu “ , dar își urăște fratele , este un mincinos ; căci dacă nu-l iubește pe fratele său , pe care l-a văzut , nu-L poate iubi pe Dumnezeu , pe Care nu L-a văzut .
62004021	Și porunca pe care o avem de la El este aceasta : cine-L iubește pe Dumnezeu , să-și iubească și fratele !
62005001	Oricine crede că Isus este Cristosul este născut din Dumnezeu și oricine iubește pe Cel Ce l-a născut iubește și pe cel născut din El .
62005002	Prin aceasta cunoaștem că-i iubim pe copiii lui Dumnezeu : prin faptul că Îl iubim pe Dumnezeu și ascultăm de poruncile Lui .
62005003	Căci aceasta este dragostea de Dumnezeu : să păzim poruncile Lui ; și poruncile Lui nu sunt grele ,
62005004	pentru că oricine este născut din Dumnezeu învinge lumea . Și ceea ce a adus victorie asupra lumii este credința noastră .
62005005	Cine este cel ce învinge lumea , dacă nu cel ce crede că Isus este Fiul lui Dumnezeu ? !
62005006	Isus Cristos este Cel Ce a venit cu apă și sânge . Nu doar cu apă , ci cu apă și cu sânge . Duhul este Cel Ce depune mărturie , pentru că Duhul este adevărul .
62005007	Căci trei sunt cei ce depun mărturie :
62005008	Duhul , apa și sângele ; iar cei trei sunt una în mărturisirea lor .
62005009	Dacă acceptăm mărturia oamenilor , mărturia lui Dumnezeu este mai mare , pentru că aceasta este mărturia lui Dumnezeu , pe care El a depus-o cu privire la Fiul Său .
62005010	Cel ce crede în Fiul lui Dumnezeu , are mărturia în el ; cel ce nu-L crede pe Dumnezeu , L-a făcut mincinos , pentru că n-a crezut mărturia pe care Dumnezeu a depus-o cu privire la Fiul Său .
62005011	Și mărturia este aceasta : Dumnezeu ne-a dat viață veșnică , și această viață este în Fiul Său .
62005012	Cel care-L are pe Fiul , are viața ; cel care nu-L are pe Fiul lui Dumnezeu , nu are viața .
62005013	V-am scris aceste lucruri ca să știți că voi , cei care credeți în Numele Fiului lui Dumnezeu , aveți viață veșnică .
62005014	Și aceasta este îndrăzneala pe care o avem înaintea Lui : dacă cerem ceva după voia Lui , El ne ascultă .
62005015	Iar dacă știm că ne ascultă , atunci orice Îi cerem , știm că avem lucrurile pe care le-am cerut de la El .
62005016	Dacă cineva îl vede pe fratele său săvârșind un păcat care nu duce la moarte , să ceară , și Dumnezeu îi va da viață – vorbesc despre cei al căror păcat nu duce la moarte . Există un păcat care duce la moarte ; nu pentru acela spun să se roage .
62005017	Orice nedreptate este păcat , dar este păcat care nu duce la moarte .
62005018	Știm că oricine este născut din Dumnezeu , nu trăiește în păcat , ci pe cel născut din Dumnezeu , Acesta îl apără , iar cel rău nu se atinge de el .
62005019	Știm că suntem din Dumnezeu și că lumea întreagă zace în cel rău .
62005020	Și știm că Fiul lui Dumnezeu a venit și ne-a dat pricepere ca să-L cunoaștem pe Cel Adevărat . Și noi suntem în Cel Adevărat , în Fiul Său , Isus Cristos . El este adevăratul Dumnezeu și viața veșnică .
62005021	Copilașilor , feriți-vă de idoli !
63001001	Bătrânul , către aleasa doamnă și către copiii ei , pe care-i iubesc în adevăr – nu numai eu , ci toți cei ce cunosc adevărul – ,
63001002	datorită adevărului care rămâne în noi și care va fi cu noi în veac :
63001003	harul , îndurarea și pacea de la Dumnezeu Tatăl și de la Isus Cristos , Fiul Tatălui , vor fi cu noi , în adevăr și în dragoste !
63001004	M-am bucurat foarte mult că i-am găsit pe unii dintre copiii tăi umblând în adevăr , așa cum am primit poruncă de la Tatăl .
63001005	Acum , te rog , doamnă , nu ca și cum ți-aș scrie o poruncă nouă , ci una pe care o aveam de la început : să ne iubim unii pe alții !
63001006	Iar dragostea este aceasta : să umblăm potrivit cu poruncile Lui . Aceasta este porunca ; așa cum ați auzit de la început , să umblați în ea !
63001007	Căci în lume au ieșit mulți înșelători , care nu mărturisesc că Isus Cristos a venit în trup . Acesta este înșelătorul și anticristul .
63001008	Vegheați asupra voastră ca să nu pierdeți lucrurile pentru care am lucrat , ci să primiți răsplată deplină .
63001009	Oricine o ia înainte și nu rămâne în învățătura lui Cristos , nu-L are pe Dumnezeu . Cel ce rămâne în învățătura aceasta Îl are și pe Tatăl , și pe Fiul .
63001010	Dacă vine la voi cineva care nu aduce învățătura aceasta , să nu-l primiți în casă și să nu-i spuneți „ Bun venit ! “
63001011	Căci cel ce-i spune „ Bun venit ! “ se face părtaș la lucrările lui rele .
63001012	Am multe să vă scriu , dar n-aș vrea să vi le scriu pe hârtie și cu cerneală , ci sper să vin la voi și să vă vorbesc gură către gură , pentru ca bucuria noastră să fie deplină .
63001013	Copiii surorii tale alese te salută .
64001001	Bătrânul , către preaiubitul Gaius , pe care-l iubesc în adevăr .
64001002	Preaiubitule , mă rog să-ți meargă bine în toate și să fii sănătos , așa cum îi merge bine sufletului tău .
64001003	M-am bucurat mult când au venit frați și au depus mărturie cu privire la credincioșia ta față de adevăr , și anume despre cum umbli în adevăr .
64001004	Nu am bucurie mai mare decât aceasta : să aud despre copiii mei că umblă în adevăr .
64001005	Preaiubitule , tu faci cu credincioșie ceea ce lucrezi pentru frați , și chiar pentru străini .
64001006	Ei au depus mărturie înaintea bisericii cu privire la dragostea ta . Și bine vei face să-i trimiți mai departe în drumul lor , într-un mod vrednic de Dumnezeu .
64001007	Căci ei și-au început călătoria de dragul Numelui Lui fără să primească nimic de la neamuri .
64001008	Noi deci suntem datori să sprijinim astfel de oameni , ca să fim conlucrători cu adevărul .
64001009	Am scris ceva bisericii , dar Diotrefus , căruia îi place să fie primul între ei , nu ne bagă în seamă .
64001010	De aceea , dacă vin , îi voi reaminti faptele pe care le face , căci ne discreditează prin vorbe rele . Și nu se mulțumește doar cu acestea , dar nu-i primește nici pe frați , iar pe cei ce vor să facă lucrul acesta îi împiedică și-i alungă din biserică .
64001011	Preaiubitule , nu imita răul , ci binele . Cel ce face binele este din Dumnezeu . Cel ce face răul nu L-a văzut pe Dumnezeu .
64001012	Toți depun o mărturie bună despre Demetrius , chiar și adevărul . Dar și noi depunem mărturie , și știi că mărturia noastră este adevărată .
64001013	Aveam multe să-ți scriu , dar nu vreau să-ți scriu cu cerneală și condei ,
64001014	ci sper să te văd curând și atunci vom vorbi gură către gură .
64001015	Pace ție ! Prietenii de aici te salută . Salută-i pe prietenii de acolo , pe fiecare pe nume .
65001001	Iuda , rob al lui Isus Cristos și frate al lui Iacov , către cei chemați , care sunt iubiți de Dumnezeu Tatăl și păstrați pentru Isus Cristos :
65001002	îndurarea , pacea și dragostea să vă fie înmulțite !
65001003	Preaiubiților , în timp ce doream cu toată nerăbdarea să vă scriu despre mântuirea pe care o împărtășim împreună , m-am simțit nevoit să vă scriu și să vă îndemn să luptați pentru credința care le-a fost dată sfinților o dată pentru totdeauna .
65001004	Căci s-au strecurat între voi unii oameni neevlavioși , a căror condamnare a fost scrisă cu mult înainte , care schimbă harul lui Dumnezeu în desfrâu și-L neagă pe singurul nostru Stăpân și Domn , Isus Cristos .
65001005	Vreau să vă aduc aminte , deși voi știți toate acestea o dată pentru totdeauna , că Domnul Și-a salvat poporul din țara Egiptului , dar la urmă i-a nimicit pe cei ce n-au crezut .
65001006	Iar pe îngerii care nu și-au păstrat poziția , ci și-au părăsit propria locuință , pe aceștia El i-a păstrat în lanțuri veșnice , în beznă , pentru ziua cea mare a judecății .
65001007	Tot astfel , cei din Sodoma și Gomora și cei din cetățile dimprejur , care s-au dedat la perversități în același fel ca aceștia și s-au dus după trupul altora , sunt arătați acum ca exemplu , suferind pedeapsa unui foc veșnic .
65001008	Tot așa , acești visători își pângăresc trupurile , resping autoritatea și îi batjocoresc pe cei glorioși .
65001009	Însă nici arhanghelul Mihail , când i se împotrivea diavolului și se certa cu el pentru trupul lui Moise , n-a îndrăznit să aducă împotriva lui o acuzație batjocoritoare , ci doar a zis : „ Domnul să te mustre ! “
65001010	Aceștia însă batjocoresc lucrurile pe care nu le înțeleg și sunt distruși prin lucrurile pe care le înțeleg din instinct , ca viețuitoarele fără rațiune .
65001011	Vai de ei ! Căci au urmat calea lui Cain ! S-au aruncat în rătăcirea lui Balaam pentru o răsplată și au fost distruși într-o răzvrătire ca a lui Core .
65001012	Ei sunt niște pete de murdărie la mesele voastre de dragoste , ospătându-se fără rușine împreună cu voi , hrănindu-se doar pe ei înșiși ; sunt niște nori fără apă purtați de vânt , niște pomi tomnatici neroditori , de două ori morți , dezrădăcinați ,
65001013	niște valuri sălbatice ale mării , spumegându-și rușinile , niște stele rătăcitoare , cărora le este păstrat pe vecie întunericul beznă .
65001014	Și despre aceștia a profețit Enoh , al șaptelea de la Adam , spunând : „ Iată , Domnul vine cu zeci de mii de sfinți ai Săi ,
65001015	ca să facă judecată împotriva tuturor și să condamne orice suflet pentru toate lucrările lor nelegiuite , pe care le-au înfăptuit , și pentru toate cuvintele grele , pe care păcătoșii neevlavioși le-au rostit împotriva Lui . “
65001016	Ei sunt cârtitori , nemulțumiți , umblă după poftele lor ; gura lor rostește lăudăroșenii și îi lingușesc pe oameni pentru propriul lor beneficiu .
65001017	Însă voi , preaiubiților , aduceți-vă aminte de cuvintele spuse mai dinainte de apostolii Domnului nostru Isus Cristos .
65001018	Ei vă spuneau că în vremea din urmă vor fi batjocoritori care vor umbla după poftele lor nelegiuite .
65001019	Ei sunt aceia care produc dezbinări , sunt lumești și nu au Duhul .
65001020	Însă voi , preaiubiților , zidiți-vă pe credința voastră cea sfântă și rugați-vă prin Duhul Sfânt .
65001021	Țineți-vă în dragostea lui Dumnezeu , așteptând îndurarea Domnului nostru Isus Cristos , care vă va duce la viață veșnică !
65001022	Fiți îndurători cu cei ce se îndoiesc ,
65001023	pe alții salvați-i smulgându-i din foc , iar altora arătați-le îndurare , dar cu teamă , urând până și tunica mânjită de fire !
65001024	Iar a Celui Ce poate să vă păzească de cădere și să vă facă să stați fără pată și plini de bucurie înaintea slavei Lui ,
65001025	a singurului Dumnezeu , Mântuitorul nostru prin Isus Cristos , Domnul nostru , a Lui să fie slava , măreția , puterea și autoritatea , înainte de toți vecii , acum și pentru toți vecii ! Amin .
66001001	Descoperirea lui Isus Cristos , pe care I-a dat-o Dumnezeu , ca să le arate robilor Lui ce trebuie să se întâmple în curând . Le-a făcut-o cunoscută trimițându-Și îngerul la robul Său Ioan ,
66001002	care a depus mărturie în legătură cu tot ce a văzut cu privire la Cuvântul lui Dumnezeu și la mărturia lui Isus Cristos .
66001003	Ferice de cel ce citește și aude cuvintele profeției și de cel ce păzește lucrurile scrise în ea , căci vremea este aproape !
66001004	Ioan , către cele șapte biserici care sunt în Asia : har și pace vouă de la Cel Care este , Care era și Care vine , de la cele șapte duhuri care se află înaintea tronului Său
66001005	și de la Isus Cristos , Martorul credincios , Întâiul născut dintre cei morți și Conducătorul regilor pământului ! A Celui Care ne iubește , Care ne-a eliberat din păcatele noastre prin sângele Lui
66001006	și ne-a făcut să fim o Împărăție și preoți pentru Dumnezeu , Tatăl Său , a Lui să fie slava și puterea în vecii vecilor ! Amin .
66001007	Iată , El va veni pe nori și orice ochi Îl va vedea , chiar și cei care L-au străpuns . Toate neamurile pământului se vor jeli din pricina Lui . Da ! Amin !
66001008	„ Eu sunt Alfa și Omega , zice Domnul , Dumnezeu , Cel Care este , Care era și Care vine , Cel Atotputernic ! “
66001009	Eu , Ioan , fratele vostru , care sunt părtaș împreună cu voi la necazuri , la Împărăție și la răbdarea în Isus , mă aflam pe insula Patmos , din pricina Cuvântului lui Dumnezeu și a mărturiei lui Isus .
66001010	În ziua Domnului eram în Duhul și am auzit în spatele meu un glas puternic , ca sunetul unei trâmbițe ,
66001011	care-mi spunea : „ Scrie pe un sul ceea ce vezi și trimite-l celor șapte biserici : în Efes , Smirna , Pergam , Tiatira , Sardes , Filadelfia și Laodicea ! “
66001012	M-am întors să văd ce glas vorbea cu mine ; și când m-am întors , am văzut șapte sfeșnice de aur ,
66001013	iar printre sfeșnice , pe „ Cineva Care era ca un fiu al omului “ . Era îmbrăcat într-o mantie care-I ajungea până la picioare și era încins la piept cu un brâu de aur .
66001014	Capul și părul Îi erau albe ca lâna albă sau ca zăpada , ochii Îi erau ca flacăra focului ,
66001015	picioarele Îi erau ca bronzul încins , ars în cuptor , iar glasul Îi era asemenea vuietului unor ape mari .
66001016	În mâna dreaptă avea șapte stele , și din gură Îi ieșea o sabie ascuțită , cu două tăișuri . Fața Lui era ca soarele atunci când strălucește în toată puterea lui .
66001017	Când L-am văzut , am căzut la picioarele Lui , ca mort . El Și-a pus peste mine mâna dreaptă și mi-a zis : „ Nu te teme ! Eu sunt Cel Dintâi și Cel De Pe Urmă ,
66001018	Cel Viu ! Am fost mort , dar iată că sunt viu în vecii vecilor ! Eu am cheile morții și ale Locuinței Morților !
66001019	Așadar , scrie ce ai văzut , ce este acum și ce urmează să se întâmple după acestea !
66001020	Cât despre taina celor șapte stele pe care le-ai văzut în mâna Mea dreaptă și a celor șapte sfeșnice de aur , cele șapte stele sunt îngerii celor șapte biserici , iar cele șapte sfeșnice sunt cele șapte biserici .
66002001	Îngerului bisericii din Efes scrie-i : « Acestea sunt cuvintele Celui Ce ține cele șapte stele în mâna Sa dreaptă și umblă printre cele șapte sfeșnice de aur :
66002002	știu faptele tale , osteneala și răbdarea ta și că nu-i poți suporta pe cei răi , că i-ai pus la încercare pe cei ce spun despre ei înșiși că sunt apostoli , dar nu sunt , și ai descoperit că sunt falși .
66002003	Știu , de asemenea , că ai răbdare , că înduri pentru Numele Meu și că n-ai obosit .
66002004	Dar ceea ce am împotriva ta este că ți-ai părăsit dragostea dintâi .
66002005	Amintește-ți deci de unde ai căzut , pocăiește-te și fă faptele pe care le făceai la început ! Dacă nu , voi veni la tine și-ți voi muta sfeșnicul de la locul lui dacă nu te pocăiești !
66002006	Ai însă aceasta : urăști faptele nicolaiților , pe care și Eu le urăsc .
66002007	Cel ce are urechi , să audă ce zice bisericilor Duhul ! Celui ce învinge îi voi da să mănânce din pomul vieții , care se află în Raiul lui Dumnezeu . »
66002008	Îngerului bisericii din Smirna scrie-i : « Acestea sunt cuvintele Celui Dintâi și Celui De Pe Urmă , Celui Ce a fost mort și a înviat :
66002009	știu necazul și sărăcia ta , – dar ești bogat – , știu și defăimarea din partea celor ce spun că sunt iudei , dar nu sunt , ci sunt o sinagogă a lui Satan .
66002010	Nu te teme de nici unul dintre lucrurile pe care urmează să le suferi ! Diavolul urmează să-i arunce pe unii dintre voi în închisoare , ca să fiți încercați , și veți fi în necaz timp de zece zile . Fii credincios până la moarte și îți voi da cununa vieții !
66002011	Cel ce are urechi , să audă ce zice bisericilor Duhul ! Cel ce învinge , nicidecum nu va fi rănit de moartea a doua . »
66002012	Îngerului bisericii din Pergam scrie-i : « Acestea sunt cuvintele Celui Ce are sabia ascuțită cu două tăișuri :
66002013	știu unde locuiești – acolo unde este tronul lui Satan . Știu că ții Numele Meu , că nu te-ai lepădat de credința Mea nici chiar în zilele când Antipa , martorul Meu credincios , a fost ucis la voi , acolo unde locuiește Satan .
66002014	Am însă câteva lucruri împotriva ta : ai acolo pe câțiva care țin învățătura lui Balaam , care l-a învățat pe Balak să pună o pricină de poticnire înaintea fiilor lui Israel , și anume să mănânce ceea ce este jertfit idolilor și să se desfrâneze .
66002015	Tot așa și tu , ai câțiva care țin învățătura nicolaiților .
66002016	Pocăiește-te , deci ! Dacă nu , în curând voi veni la tine și mă voi război cu ei cu sabia gurii Mele !
66002017	Cel ce are urechi , să audă ce zice bisericilor Duhul ! Celui ce învinge îi voi da mana ascunsă și-i voi da o piatră albă pe care este scris un nume nou , pe care nu-l cunoaște nimeni în afară de cel care-l primește . »
66002018	Îngerului bisericii din Tiatira scrie-i : « Acestea sunt cuvintele Fiului lui Dumnezeu , Care are ochii ca flacăra focului și picioarele asemenea bronzului încins :
66002019	știu faptele tale , dragostea , credincioșia , slujirea și răbdarea ta și știu că ultimele tale fapte sunt mai mari decât primele .
66002020	Însă ce am împotriva ta este că o lași pe Izabela , femeia aceea care spune despre sine că este profetesă , să dea învățătură și să-i înșele pe robii Mei să se desfrâneze și să mănânce ceea ce este jertfit idolilor .
66002021	I-am dat timp să se pocăiască , dar nu vrea să se pocăiască de desfrânarea ei .
66002022	O voi arunca la pat , iar peste cei ce comit adulter cu ea voi aduce un necaz mare , dacă nu se pocăiesc de faptele ei ;
66002023	apoi pe copiii ei îi voi lovi cu moartea . Și toate bisericile vor ști că eu sunt Cel Care cercetez gândurile și inimile și că vă voi da fiecăruia după faptele voastre .
66002024	Vouă însă , celorlalți din Tiatira , tuturor celor ce nu aveți învățătura aceasta și care nu ați cunoscut „ adâncimile lui Satan “ , cum le zic ei , vă spun : nu pun peste voi altă greutate .
66002025	Doar țineți cu tărie ceea ce aveți , până voi veni !
66002026	Celui ce învinge și păzește până la sfârșit lucrările Mele îi voi da autoritate peste neamuri ;
66002027	el le va conduce cu un sceptru de fier și le va sfărâma ca pe niște vase de lut ,
66002028	tot așa cum am primit și Eu autoritate de la Tatăl Meu ; și îi voi da steaua dimineții .
66002029	Cel ce are urechi , să audă ce zice bisericilor Duhul ! »
66003001	Îngerului bisericii din Sardes scrie-i : « Acestea sunt cuvintele Celui Care are cele șapte duhuri ale lui Dumnezeu și cele șapte stele : știu faptele tale ; îți merge numele că trăiești , dar ești mort .
66003002	Trezește-te și întărește ce a mai rămas , care este pe moarte , pentru că n-am găsit faptele tale desăvârșite înaintea Dumnezeului Meu !
66003003	Amintește-ți deci ceea ce ai primit și ai auzit , ascultă de acestea și pocăiește-te ! Dacă însă nu te trezești , voi veni ca un hoț și nu vei ști când voi veni la tine .
66003004	Ai totuși în Sardes câteva nume care nu și-au întinat hainele ; ei vor umbla cu Mine , îmbrăcați în alb , pentru că sunt vrednici .
66003005	Cel ce învinge va fi îmbrăcat în haine albe și nu-i voi șterge nicidecum numele din Cartea Vieții , ci îi voi mărturisi numele înaintea Tatălui Meu și înaintea îngerilor Lui .
66003006	Cel ce are urechi , să audă ce zice bisericilor Duhul ! »
66003007	Îngerului bisericii din Filadelfia scrie-i : « Acestea sunt cuvintele Celui Sfânt , Celui Adevărat , Celui Care are cheia lui David , Celui Care deschide și nimeni nu va închide și Celui Care închide și nimeni nu va deschide :
66003008	știu faptele tale – iată , am pus înaintea ta o ușă deschisă , pe care n-o poate închide nimeni – știu că , deși ai puțină putere , ai ascultat de Cuvântul Meu și nu te-ai lepădat de Numele Meu .
66003009	Îi voi face pe cei din sinagoga lui Satan – care spun că sunt iudei , dar nu sunt , ci mint – să vină și să se prosterneze la picioarele tale și să-și dea seama că te-am iubit .
66003010	Pentru că mi-ai ascultat chemarea la răbdare , te voi păzi și Eu de ceasul încercării care urmează să vină peste toată omenirea , pentru a-i pune la încercare pe locuitorii pământului .
66003011	Eu vin curând ; ține ceea ce ai , pentru ca nimeni să nu-ți ia cununa !
66003012	Pe cel ce învinge îl voi face un stâlp în Templul Dumnezeului Meu și nu va mai pleca din el ; și voi scrie pe el Numele Dumnezeului Meu , numele cetății Dumnezeului Meu , Noul Ierusalim , care coboară din cer de la Dumnezeul Meu , și noul Meu Nume .
66003013	Cel ce are urechi , să audă ce zice bisericilor Duhul ! »
66003014	Îngerului bisericii din Laodicea scrie-i : « Acestea sunt cuvintele Celui Care este Amin , Martorul credincios și adevărat , Începutul creației lui Dumnezeu :
66003015	știu faptele tale , știu că nu ești nici rece , nici în clocot . O , dacă ai fi rece sau în clocot !
66003016	Dar fiindcă ești căldicel – nici în clocot , nici rece – o să te vărs din gura Mea !
66003017	Pentru că zici : ‘ Sunt bogat , am adunat avere și n-am nevoie de nimic ! ’ și nu-ți dai seama că ești nenorocit , vrednic de milă , sărac , orb și gol ,
66003018	te sfătuiesc să cumperi de la Mine aur curățat prin foc – ca să fii bogat ; haine albe – ca să te îmbraci și să nu ți se vadă rușinea goliciunii tale ; și alifie pentru ochi – ca să-ți ungi ochii și să poți vedea .
66003019	Eu îi mustru și-i disciplinez pe cei pe care-i iubesc . Fii plin de râvnă deci și pocăiește-te !
66003020	Iată , Eu stau la ușă și bat ! Dacă aude cineva glasul Meu și deschide ușa , voi intra la el și voi mânca cu el , și el cu Mine .
66003021	Celui ce învinge îi voi da dreptul să șadă împreună cu Mine pe tronul Meu , tot așa cum și Eu am învins și am șezut împreună cu Tatăl Meu pe tronul Lui .
66003022	Cel ce are urechi , să audă ce zice bisericilor Duhul ! » “
66004001	După toate acestea , m-am uitat și iată că în cer era o ușă deschisă . Glasul , pe care prima oară îl auzisem vorbindu-mi ca sunetul unei trâmbițe , mi-a zis : „ Urcă-te aici și-ți voi arăta ce trebuie să se întâmple după acestea ! “
66004002	Imediat am fost în Duhul ; și iată că în cer era un tron , iar pe tron ședea Cineva .
66004003	Cel Ce ședea pe tron era la înfățișare asemenea unei pietre de jasp și de sardiu , iar de jur împrejurul tronului era un curcubeu , asemenea smaraldului la înfățișare .
66004004	De jur împrejurul tronului erau douăzeci și patru de tronuri , iar pe aceste tronuri ședeau douăzeci și patru de bătrâni îmbrăcați în haine albe și având pe cap coroane de aur .
66004005	Din tron ieșeau fulgere , sunete și tunete . Înaintea tronului ardeau șapte lămpi de foc – care sunt cele șapte duhuri ale lui Dumnezeu –
66004006	și tot înaintea tronului era ceva ca o mare de sticlă , asemenea cristalului . În mijloc , de jur împrejurul tronului , erau patru ființe vii , pline de ochi în față și în spate .
66004007	Prima ființă vie era asemenea unui leu , a doua ființă vie era asemenea unui vițel , a treia ființă vie avea fața ca a unui om , iar a patra ființă vie era asemenea unui vultur care zboară .
66004008	Fiecare dintre cele patru ființe vii avea șase aripi și era plină de ochi de jur împrejur și pe dinăuntru . Zi și noapte ele spuneau fără încetare : „ Sfânt , sfânt , sfânt este Domnul , Dumnezeul cel Atotputernic , Care era , Care este și Care vine ! “
66004009	Ori de câte ori ființele vii Îi dădeau slavă , onoare și mulțumire Celui Ce ședea pe tron , Care este viu în vecii vecilor ,
66004010	cei douăzeci și patru de bătrâni cădeau înaintea Celui Ce ședea pe tron , I se închinau Celui Ce este viu în vecii vecilor și își puneau coroanele înaintea tronului , zicând :
66004011	„ Tu ești vrednic , Domnul și Dumnezeul nostru , să primești slava , onoarea și puterea , pentru că Tu le-ai creat pe toate și prin voia Ta ele au existat și au fost create ! “
66005001	În mâna dreaptă a Celui Ce ședea pe tron am văzut un sul scris pe ambele părți și sigilat cu șapte sigilii .
66005002	Am văzut un înger puternic proclamând cu glas tare : „ Cine este vrednic să desfacă sulul și să-i rupă sigiliile ? “
66005003	Dar nimeni în cer , nici pe pământ , nici sub pământ n-a putut să desfacă sulul și să se uite în el .
66005004	Am plâns mult , pentru că nimeni n-a fost găsit vrednic să desfacă sulul și să se uite în el .
66005005	Dar unul dintre bătrâni mi-a zis : „ Nu plânge ! Iată că Leul din seminția lui Iuda , Rădăcina lui David , a învins și este vrednic să desfacă sulul și cele șapte sigilii ale lui ! “
66005006	M-am uitat și am văzut un Miel , care părea înjunghiat , stând în mijlocul tronului și al celor patru ființe vii și printre bătrâni . Avea șapte coarne și șapte ochi , care sunt cele șapte duhuri ale lui Dumnezeu , trimise pe întreg pământul .
66005007	El a venit și a luat sulul din mâna dreaptă a Celui Ce ședea pe tron .
66005008	Când Mielul a luat sulul , cele patru ființe vii și cei douăzeci și patru de bătrâni au căzut la pământ înaintea Lui . Fiecare avea o harfă și vase de aur pline cu tămâie – care sunt rugăciunile sfinților –
66005009	și cântau un cântec nou : „ Tu ești vrednic să iei sulul și să-i rupi sigiliile , pentru că ai fost înjunghiat și prin sângele Tău ai răscumpărat pentru Dumnezeu oameni din orice seminție , limbă , popor și neam
66005010	și i-ai făcut o împărăție și preoți pentru Dumnezeul nostru ; și ei vor domni pe pământ ! “
66005011	M-am uitat și am auzit glasul multor îngeri care erau împrejurul tronului , al ființelor vii și al bătrânilor . Numărul lor era de zece mii de ori zece mii și de o mie de ori o mie .
66005012	Ei spuneau cu glas puternic : „ Vrednic este Mielul , Care a fost înjunghiat , să primească putere , bogăție , înțelepciune , tărie , onoare , slavă și laudă ! “
66005013	Apoi , pe orice făptură care este în cer , pe pământ , sub pământ , pe mare , adică orice făptură ce se află în aceste locuri , am auzit-o zicând : „ A Celui Ce șade pe tron și a Mielului să fie lauda , onoarea , slava și puterea , în vecii vecilor ! “
66005014	Și cele patru ființe vii au zis : „ Amin ! “ , iar bătrânii au căzut la pământ și s-au închinat .
66006001	Am văzut când Mielul a rupt primul dintre cele șapte sigilii și am auzit-o pe una dintre cele patru ființe vii spunând cu glas ca de tunet : „ Vino ! “
66006002	M-am uitat și iată că era un cal alb , iar cel care-l călărea avea un arc . I-a fost dată o coroană și , ca un cuceritor , a pornit să cucerească .
66006003	Când Mielul a rupt al doilea sigiliu , am auzit-o pe cea de-a doua ființă vie spunând : „ Vino ! “
66006004	Și a pornit un alt cal , unul roșu , iar celui ce-l călărea i s-a dat voie să ia pacea de pe pământ , așa încât oamenii să se înjunghie unii pe alții ; și i-a fost dată o sabie mare .
66006005	Când Mielul a rupt al treilea sigiliu , am auzit-o pe cea de-a treia ființă vie spunând : „ Vino ! “ M-am uitat și iată că era un cal negru , iar cel care-l călărea avea în mână o balanță .
66006006	Am auzit între cele patru ființe vii ceva ca un glas spunând : „ Un choinix de grâu pentru un denar ! Trei choinicși de orz pentru un denar ! Dar să nu strici măslinii și viile ! “
66006007	Când Mielul a rupt al patrulea sigiliu , am auzit glasul celei de-a patra ființe vii spunând : „ Vino ! “
66006008	M-am uitat și iată că era un cal verde pal , iar numele celui ce-l călărea era Moartea . Împreună cu el , urmându-l , era Locuința Morților . Le-a fost dată autoritate peste a patra parte a pământului , ca să omoare cu sabia , cu foametea , cu molima și prin fiarele sălbatice de pe pământ .
66006009	Când Mielul a rupt al cincilea sigiliu , am văzut sub altar sufletele celor ce fuseseră uciși din pricina Cuvântului lui Dumnezeu și din pricina mărturiei pe care o avuseseră .
66006010	Ei au strigat cu glas puternic : „ Stăpâne peste toate , Tu Care ești sfânt și adevărat , cât mai este până când îi vei judeca pe locuitorii pământului și vei răzbuna sângele nostru ? “
66006011	Fiecăruia i s-a dat câte o robă albă și li s-a spus să se mai odihnească încă puțină vreme , până când numărul confraților și al fraților lor , care urmează să fie uciși ca și ei , va fi completat .
66006012	Am văzut când Mielul a rupt al șaselea sigiliu ; și a fost un mare cutremur . Soarele a devenit negru , ca pânza de sac făcută din păr , luna întreagă a devenit ca sângele ,
66006013	iar stelele cerului au căzut pe pământ ca smochinele târzii care sunt azvârlite din pom , când acesta este scuturat de un vânt puternic .
66006014	Cerul a fost strâns ca un sul ce este înfășurat , iar fiecare munte și insulă au fost mișcate din locurile lor .
66006015	Regii pământului , oamenii de seamă , comandanții , cei bogați , cei puternici , orice sclav și orice om liber s-au ascuns în peșteri și printre stâncile munților .
66006016	Ei ziceau munților și stâncilor : „ Cădeți peste noi și ascundeți-ne de fața Celui Ce șade pe tron și de mânia Mielului ,
66006017	pentru că a venit ziua cea mare a mâniei Lor și cine poate sta în picioare ? ! “
66007001	După aceea , am văzut patru îngeri care stăteau la cele patru colțuri ale pământului , ținând cele patru vânturi ale pământului , pentru ca nici un vânt să nu mai sufle pe pământ , pe mare sau peste vreun copac .
66007002	Am văzut un alt înger care urca de la răsăritul soarelui și care avea sigiliul Dumnezeului celui Viu . El a strigat cu glas puternic spre cei patru îngeri cărora le fusese dat să facă rău pământului și mării ,
66007003	zicând : „ Nu faceți rău nici pământului , nici mării , nici copacilor până nu vom pune sigiliul pe fruntea robilor Dumnezeului nostru ! “
66007004	Și am auzit numărul celor ce fuseseră pecetluiți : fuseseră pecetluiți o sută patruzeci și patru de mii din toate semințiile fiilor lui Israel :
66007005	din seminția lui Iuda au fost pecetluiți douăsprezece mii ; din seminția lui Ruben – douăsprezece mii ; din seminția lui Gad – douăsprezece mii ;
66007006	din seminția lui Așer – douăsprezece mii ; din seminția lui Neftali – douăsprezece mii ; din seminția lui Manase – douăsprezece mii ;
66007007	din seminția lui Simeon – douăsprezece mii ; din seminția lui Levi – douăsprezece mii ; din seminția lui Isahar – douăsprezece mii ;
66007008	din seminția lui Zabulon – douăsprezece mii ; din seminția lui Iosif – douăsprezece mii ; din seminția lui Beniamin – douăsprezece mii au fost pecetluiți .
66007009	După toate acestea , m-am uitat și iată că era o mare mulțime , pe care nimeni n-o putea număra , din toate neamurile , semințiile , popoarele și limbile . Stăteau înaintea tronului și înaintea Mielului , erau îmbrăcați în robe albe și aveau ramuri de palmier în mâini .
66007010	Ei strigau cu glas tare : „ Mântuirea este a Dumnezeului nostru , Care șade pe tron , și a Mielului ! “
66007011	Toți îngerii stăteau de jur împrejurul tronului , al bătrânilor și al celor patru ființe vii . Ei au căzut cu fețele la pământ înaintea tronului și I s-au închinat lui Dumnezeu ,
66007012	spunând : „ Amin ! Lauda și slava , înțelepciunea și mulțumirea , onoarea , puterea și tăria să fie ale Dumnezeului nostru în vecii vecilor ! Amin . “
66007013	Unul dintre bătrâni m-a întrebat : – Cine sunt aceștia îmbrăcați în robe albe și de unde au venit ?
66007014	I-am răspuns : – Domnule , tu știi ! El mi-a zis : – Aceștia sunt cei care vin din necazul cel mare ; ei și-au spălat hainele și le-au albit în sângele Mielului .
66007015	De aceea sunt ei înaintea tronului lui Dumnezeu și I se închină zi și noapte , în Templul Lui ; iar Cel Ce șade pe tron Își va întinde cortul peste ei .
66007016	Nu le va mai fi nici foame , nici sete și nu va mai cădea peste ei arșița soarelui , nici vreo altă căldură arzătoare ,
66007017	pentru că Mielul din mijlocul tronului îi va păstori și îi va conduce la izvoarele apelor vieții , iar Dumnezeu va șterge orice lacrimă din ochii lor .
66008001	Când Mielul a rupt al șaptelea sigiliu , în cer s-a făcut liniște aproape o jumătate de oră .
66008002	Și i-am văzut pe cei șapte îngeri care stau înaintea lui Dumnezeu ; acestora li s-au dat șapte trâmbițe .
66008003	Un alt înger , care avea o cădelniță de aur , a venit și a stat înaintea altarului . I-a fost dată multă tămâie , pentru a o aduce împreună cu rugăciunile tuturor sfinților pe altarul de aur care este înaintea tronului .
66008004	Fumul de tămâie , împreună cu rugăciunile sfinților , s-a ridicat din mâna îngerului înaintea lui Dumnezeu .
66008005	Îngerul a luat cădelnița , a umplut-o cu foc de pe altar și a aruncat focul pe pământ ; și au avut loc tunete , sunete , fulgere și un cutremur .
66008006	Cei șapte îngeri care aveau cele șapte trâmbițe erau pregătiți să sune .
66008007	Primul a sunat din trâmbiță . Și a venit grindină și foc amestecat cu sânge , care au fost aruncate pe pământ . A treia parte a pământului a fost arsă , a treia parte a copacilor a fost arsă și toată iarba verde a fost arsă .
66008008	Al doilea înger a sunat din trâmbiță . Și ceva ca un munte mare de foc aprins a fost aruncat în mare . A treia parte din mare s-a transformat în sânge ,
66008009	a treia parte din făpturile care erau în mare și care aveau viață au murit , și a treia parte din corăbii au fost distruse .
66008010	Al treilea înger a sunat din trâmbiță . Și din cer a căzut o stea mare , aprinsă ca o făclie ; a căzut peste a treia parte din râuri și peste izvoarele de apă .
66008011	Numele stelei era : „ Pelin “ . A treia parte din ape s-au transformat în pelin și mulți oameni au murit din cauza apelor , pentru că fuseseră făcute amare .
66008012	Al patrulea înger a sunat din trâmbiță . Și au fost lovite a treia parte din soare , a treia parte din lună și a treia parte din stele , pentru ca a treia parte din ele să fie întunecată și astfel a treia parte din zi și din noapte să nu mai aibă lumină .
66008013	M-am uitat și am auzit un vultur care zbura în înaltul cerului , spunând cu glas puternic : „ Vai , vai , vai de locuitorii pământului , din cauza celorlalte sunete de trâmbiță , ale celorlalți trei îngeri care urmează să sune ! “
66009001	Al cincilea înger a sunat din trâmbiță . Și am văzut o stea care a căzut din cer pe pământ ; i-a fost dată cheia pasajului spre Adânc .
66009002	A deschis pasajul spre Adânc , și din pasaj a ieșit fum , ca fumul dintr-un cuptor mare . Soarele și văzduhul s-au întunecat din cauza fumului din pasaj .
66009003	Din fum au ieșit pe pământ lăcuste , cărora le-a fost dată o putere ca puterea pe care o au scorpionii pământului .
66009004	Li s-a spus să nu facă rău nici ierbii de pe pământ , nici vreunei plante verzi și nici vreunui copac , ci doar oamenilor care nu au pe frunțile lor sigiliul lui Dumnezeu .
66009005	Nu li s-a dat voie să-i omoare , ci doar să-i chinuiască timp de cinci luni . Chinul pe care-l provocau era precum chinul provocat de un scorpion când înțeapă un om .
66009006	În zilele acelea oamenii vor căuta moartea , dar nu o vor găsi . Vor dori să moară , dar moartea va fugi de ei .
66009007	Înfățișarea lăcustelor era asemenea unor cai pregătiți pentru război , iar pe capete aveau ceva ca niște coroane care păreau de aur . Fețele lor erau ca niște fețe de oameni ;
66009008	aveau părul ca părul de femeie și dinții ca de leu ,
66009009	aveau platoșe ca niște platoșe de fier , iar zgomotul făcut de aripile lor era ca zgomotul multor care trase de cai care aleargă în război .
66009010	Aveau cozi , ca scorpionii , și ace , și în cozile lor le stătea puterea de a face rău oamenilor timp de cinci luni .
66009011	Îl aveau ca împărat pe îngerul Adâncului . În ebraică , numele lui este „ Abadon “ , iar în greacă are numele de „ Apolion “ .
66009012	Primul „ vai “ s-a dus . Iată că mai vin încă două „ vaiuri “ .
66009013	Al șaselea înger a sunat din trâmbiță . Și am auzit un glas venind dintre ( cele patru ) coarne ale altarului de aur care este înaintea lui Dumnezeu ,
66009014	spunându-i celui de-al șaselea înger care avea trâmbița : „ Eliberează-i pe cei patru îngeri care sunt legați la Râul cel Mare , adică Eufrat ! “
66009015	Cei patru îngeri , care erau pregătiți pentru ora , ziua , luna și anul acela , au fost eliberați ca să omoare a treia parte din oameni .
66009016	Numărul călăreților cavaleriei era de douăzeci de mii de ori zece mii ; am auzit numărul lor .
66009017	Iată cum am văzut în viziune caii și pe cei care-i călăreau : aveau platoșe de un roșu aprins , albastru vinețiu și galben ca pucioasa . Capetele cailor erau ca și capetele de lei , iar din gurile lor ieșeau foc , fum și pucioasă .
66009018	A treia parte din oameni a fost omorâtă prin aceste trei urgii , și anume prin focul , fumul și pucioasa care ieșeau din gurile cailor .
66009019	Puterea cailor era în gurile și în cozile lor , căci cozile lor erau asemenea șerpilor , având capete cu care făceau rău .
66009020	Oamenii care au mai rămas , și anume cei care nu au fost omorâți de aceste urgii , nu s-au pocăit de lucrările mâinilor lor , acelea de a nu se mai închina demonilor și idolilor de aur , argint , bronz , piatră și lemn , care nu pot nici să vadă , nici să audă , nici să umble .
66009021	Și nu s-au pocăit nici de crimele lor , nici de vrăjitoriile lor , nici de desfrânarea lor și nici de furturile lor .
66010001	Am văzut un alt înger puternic care cobora din cer învăluit într-un nor și având deasupra capului un curcubeu . Fața lui era ca soarele , picioarele îi erau ca niște stâlpi de foc ,
66010002	și în mână avea un sul mic , care era deschis . Și-a pus piciorul drept pe mare , piciorul stâng pe uscat
66010003	și a strigat cu glas puternic , așa cum rage un leu . Când a strigat el , cele șapte tunete și-au făcut auzite glasurile lor ,
66010004	iar când cele șapte tunete au vorbit , eram gata să scriu , însă din cer am auzit un glas zicând : „ Pecetluiește ceea ce au spus cele șapte tunete și nu scrie ! “
66010005	Îngerul pe care l-am văzut stând pe mare și pe uscat și-a ridicat mâna dreaptă spre cer
66010006	și a jurat pe Cel Ce trăiește în vecii vecilor , Care a creat cerul și ceea ce este în el , pământul și ceea ce este pe el și marea și ceea ce este în ea , că nu va mai fi nici o amânare ,
66010007	ci în zilele când al șaptelea înger va suna din trâmbiță , se va împlini taina lui Dumnezeu , așa cum le-a vestit El robilor Săi , profeții .
66010008	Glasul pe care l-am auzit din cer mi-a vorbit din nou și mi-a zis : „ Du-te și ia sulul deschis din mâna îngerului care stă pe mare și pe uscat ! “
66010009	M-am dus la înger și i-am zis să-mi dea acel sul mic . El mi-a zis : „ Ia-l și mănâncă-l ! Îți va amărî stomacul , dar în gură îți va fi dulce ca mierea . “
66010010	Am luat sulul din mâna îngerului și l-am mâncat . În gura mea a fost dulce ca mierea , dar când l-am mâncat , stomacul mi s-a făcut amar .
66010011	Atunci el mi-a zis : „ Trebuie să profețești din nou despre multe popoare , neamuri , limbi și regi ! “
66011001	Mi-a fost dată o trestie asemenea unui băț și mi s-a spus : „ Ridică-te și măsoară Templul lui Dumnezeu , altarul și pe cei ce se închină acolo !
66011002	Curtea exterioară a Templului s-o lași la o parte și să n-o măsori , pentru că ea a fost dată neamurilor , care vor călca în picioare Cetatea Sfântă timp de patruzeci și două de luni .
66011003	Le voi da celor doi martori ai mei autoritatea să profețească o mie două sute șaizeci de zile , îmbrăcați în sac . “
66011004	Aceștia sunt cei doi măslini și cele două sfeșnice care stau înaintea Domnului pământului .
66011005	Dacă cineva vrea să le facă rău , din gurile lor iese foc care-i mistuie pe dușmanii lor . Deci , dacă vrea cineva să le facă rău trebuie să fie omorât în acest fel .
66011006	Ei au autoritatea să închidă cerul , ca să nu mai cadă ploaie în zilele profeției lor . Ei au autoritate peste ape , ca să le transforme în sânge , și să lovească pământul cu orice fel de urgie , cât de des doresc ei .
66011007	Când își vor fi terminat de depus mărturia , fiara care se ridică din Adânc va purta război cu ei , îi va învinge și-i va omorî .
66011008	Cadavrele lor vor zăcea pe strada marii cetăți , care , în mod figurat , este numită „ Sodoma “ și „ Egipt “ , unde a fost răstignit și Domnul lor .
66011009	Oameni din orice popor , seminție , limbă și neam se vor uita la cadavrele lor timp de trei zile și jumătate și nu vor da voie ca acestea să fie puse în mormânt .
66011010	Locuitorii pământului se vor bucura de ei , vor sărbători și își vor trimite daruri unii altora , căci acești doi profeți îi chinuiseră pe locuitorii pământului .
66011011	Dar după trei zile și jumătate , o suflare de viață de la Dumnezeu a intrat în ei , și ei s-au ridicat în picioare ; și o mare frică i-a cuprins pe cei ce i-au văzut .
66011012	Apoi ei au auzit un glas puternic din cer , care le-a spus : „ Suiți-vă aici ! “ Și ei s-au suit în cer , într-un nor , în timp ce dușmanii lor se uitau la ei .
66011013	Chiar în ceasul acela a avut loc un mare cutremur și s-a prăbușit a zecea parte din cetate . Șapte mii de oameni au murit în acel cutremur , iar cei care au rămas s-au înfricoșat și au dat slavă Dumnezeului cerului .
66011014	Al doilea „ vai “ s-a dus . Iată că al treilea „ vai “ vine repede .
66011015	Al șaptelea înger a sunat din trâmbiță . Și în cer s-au auzit glasuri puternice care ziceau : „ Împărăția lumii a devenit Împărăția Domnului nostru și a Cristosului Său ; iar El va împărăți în vecii vecilor ! “
66011016	Cei douăzeci și patru de bătrâni care ședeau pe tronurile lor înaintea lui Dumnezeu au căzut cu fețele la pământ și I s-au închinat lui Dumnezeu ,
66011017	zicând : „ Îți mulțumim Ție , Doamne , Dumnezeule Atotputernic , Care ești și Care erai , pentru că Ți-ai luat puterea Ta cea mare și ai început să împărățești !
66011018	Neamurile erau mânioase , dar a venit mânia Ta , a venit timpul ca morții să fie judecați , a venit timpul să dai răsplată robilor Tăi , profeții , sfinților și celor ce se tem de Numele Tău , celor mici și celor mari și a venit timpul să-i distrugi pe cei ce au distrus pământul ! “
66011019	Apoi a fost deschis Templul lui Dumnezeu din cer și în interiorul Templului a fost văzut Chivotul Legământului . Și au fost fulgere , sunete , tunete , cutremur și grindină mare .
66012001	În cer s-a văzut un semn mare : o femeie învăluită în soare , având luna sub picioare , iar pe cap o coroană de douăsprezece stele ,
66012002	era însărcinată și striga în durerile și suferința nașterii .
66012003	În cer s-a văzut un alt semn : iată că un balaur mare , roșu , cu șapte capete și zece coarne , având pe capete șapte diademe ,
66012004	a târât cu coada lui a treia parte din stelele cerului și le-a aruncat pe pământ . Balaurul a stat înaintea femeii care urma să nască , pentru ca , atunci când copilul se va naște , să-l mănânce .
66012005	Ea a născut un fiu , un băiat , care are să conducă toate neamurile cu un sceptru de fier . Copilul ei a fost răpit la Dumnezeu , la tronul Său .
66012006	Iar femeia a fugit în deșert , unde avea un loc pregătit de Dumnezeu , pentru ca acolo să poată fi hrănită timp de o mie două sute șaizeci de zile .
66012007	În cer a avut loc un război . Mihail și îngerii lui s-au războit cu balaurul . Balaurul și îngerii lui s-au războit și ei ,
66012008	dar nu au putut învinge și locul lor nu li s-a mai găsit în cer .
66012009	Marele balaur a fost aruncat , și anume șarpele cel vechi , numit diavolul și Satan , cel care înșală întreaga omenire , a fost aruncat pe pământ , iar împreună cu el au fost aruncați și îngerii lui .
66012010	Apoi am auzit în cer un glas puternic spunând : „ Acum au venit mântuirea , puterea , Împărăția Dumnezeului nostru și autoritatea Cristosului Său , căci acuzatorul fraților noștri a fost aruncat , a fost aruncat cel care îi acuza înaintea Dumnezeului nostru zi și noapte .
66012011	Ei l-au învins prin sângele Mielului și prin cuvântul mărturiei lor ; ei nu și-au iubit viața , chiar până la moarte .
66012012	De aceea , bucurați-vă ceruri și voi , cei ce locuiți în ele ! Vai de voi , pământ și mare , pentru că diavolul a coborât la voi cuprins de o mare furie , fiindcă știe că are puțin timp ! “
66012013	Când balaurul a văzut că a fost aruncat pe pământ , a urmărit-o pe femeia care născuse băiatul .
66012014	Femeii i s-au dat două aripi mari de vultur , ca să zboare în deșert , în locul pregătit pentru ea , unde să fie hrănită o vreme , vremi și jumătatea unei vremi , departe de fața șarpelui .
66012015	Șarpele a aruncat din gura lui apă , ca un râu , după femeie , pentru ca s-o ducă râul ,
66012016	dar pământul a venit în ajutorul femeii ; și-a deschis gura și a înghițit râul pe care-l aruncase balaurul din gură .
66012017	Atunci balaurul s-a mâniat pe femeie și s-a dus să poarte război cu rămășița seminței ei , cei care păzesc poruncile lui Dumnezeu și țin mărturia lui Isus .
66012018	Apoi a stat pe țărmul mării .
66013001	Am văzut ridicându-se din mare o fiară care avea zece coarne și șapte capete . Pe coarne avea zece diademe , iar pe capete avea nume blasfemiatoare .
66013002	Fiara pe care am văzut-o era asemenea unui leopard , dar picioarele îi erau ca ale ursului , iar gura – ca gura de leu . Balaurul i-a dat ei puterea lui , tronul lui și o mare autoritate .
66013003	Unul dintre capetele ei era ca înjunghiat de moarte , dar rana ei de moarte a fost vindecată . Întregul pământ a fost uimit și s-a dus după fiară .
66013004	Și i s-au închinat balaurului , pentru că el îi dăduse autoritate fiarei . Ei s-au închinat și fiarei , zicând : „ Cine este ca fiara și cine se poate război cu ea ? ! “
66013005	Fiarei i s-a dat o gură , ca să rostească vorbe mari și blasfemii . I s-a dat să exercite autoritate pentru patruzeci și două de luni .
66013006	Ea și-a deschis gura blasfemiind împotriva lui Dumnezeu , blasfemiind Numele Său , cortul Său și pe cei ce locuiesc în cer .
66013007	I s-a dat să poarte război cu sfinții și să-i învingă . Și i s-a dat autoritate peste orice seminție , popor , limbă și neam .
66013008	Toți locuitorii pământului i se vor închina , și anume aceia ale căror nume nu au fost scrise de la întemeierea lumii în Cartea Vieții Mielului , Care a fost înjunghiat .
66013009	Cine are urechi , să audă !
66013010	Cine trebuie să meargă în captivitate , în captivitate va merge ! Cine trebuie să fie omorât de sabie , de sabie va fi omorât ! Aici este răbdarea și credința sfinților !
66013011	Am văzut ridicându-se din pământ o altă fiară . Avea două coarne ca de miel și vorbea ca un balaur .
66013012	Ea a exercitat toată autoritatea primei fiare , în locul ei . A făcut ca pământul și locuitorii lui să i se închine primei fiare , cea a cărei rană de moarte fusese vindecată .
66013013	Făcea semne mari și cobora chiar foc din cer pe pământ înaintea oamenilor .
66013014	Ea îi ducea în rătăcire pe locuitorii pământului prin semnele care îi fusese dat să le facă în locul celeilalte fiare , spunându-le locuitorilor pământului să facă o imagine a fiarei care avusese rana cauzată de sabie , și care totuși a trăit .
66013015	I-a fost dat să dea suflare imaginii fiarei , pentru ca imaginea fiarei să și vorbească și totodată să facă ca toți care nu se închină imaginii fiarei să fie omorâți .
66013016	Ea a făcut ca la toți – mici și mari , bogați și săraci , liberi și sclavi – să li se dea un semn pe mâna dreaptă sau pe frunte
66013017	și nimeni să nu poată cumpăra sau vinde dacă nu are semnul , adică numele fiarei sau numărul numelui ei .
66013018	Aici este înțelepciunea ! Cel ce are pricepere , să calculeze numărul fiarei , pentru că este numărul unui om . Numărul său este șase sute șaizeci și șase .
66014001	M-am uitat și iată că Mielul stătea pe muntele Sion , și împreună cu El erau o sută patruzeci și patru de mii , care aveau scrise pe frunțile lor Numele Lui și Numele Tatălui Său .
66014002	Și am auzit un glas din cer , ca vuietul multor ape și ca sunetul unui tunet puternic . Sunetul pe care l-am auzit era ca al harpiștilor care cântă la harfele lor .
66014003	Ei cântau un cântec nou înaintea tronului și înaintea celor patru făpturi vii și a bătrânilor . Nimeni nu putea învăța acel cântec , în afară de cei o sută patruzeci și patru de mii care fuseseră răscumpărați de pe pământ .
66014004	Aceștia sunt cei care nu s-au întinat cu femei , căci sunt virgini . Ei Îl urmează pe Miel oriunde merge . Ei au fost răscumpărați dintre oameni ca prime roade pentru Dumnezeu și pentru Miel .
66014005	Și în gura lor nu s-a găsit minciună ; ei sunt fără vină .
66014006	Am văzut un alt înger , care zbura în înaltul cerului . El avea de vestit Evanghelia veșnică celor ce trăiesc pe pământ – la fiecare neam , seminție , limbă și popor .
66014007	El spunea cu glas puternic : „ Fiți temători de Dumnezeu și dați-I slavă , pentru că a sosit ceasul judecății Lui ! Închinați-vă Celui Ce a făcut cerul , pământul , marea și izvoarele de apă ! “
66014008	Un alt înger , al doilea , a urmat spunând : „ A căzut , a căzut Babilonul cel mare , cel care a dat să bea la toate neamurile din vinul mâniei datorat desfrânării lui ! “
66014009	Un alt înger , al treilea , le-a urmat spunând cu glas puternic : „ Dacă i se închină cineva fiarei și imaginii ei și primește un semn pe frunte sau pe mână ,
66014010	va bea și el din vinul mâniei lui Dumnezeu , turnat neamestecat în paharul mâniei Lui , și va fi chinuit în foc și pucioasă înaintea îngerilor sfinți și înaintea Mielului .
66014011	Fumul chinului lor se ridică în vecii vecilor . Și nu au odihnă nici ziua , nici noaptea , cei ce se închină fiarei și imaginii ei și cei ce primesc semnul numelui ei . “
66014012	Aici este răbdarea sfinților – a celor ce păzesc poruncile lui Dumnezeu și credința în Isus .
66014013	Am auzit un glas din cer spunând : „ Scrie : ferice de morții care , de acum , mor în Domnul ! Da , zice Duhul , pentru că ei se vor odihni de ostenelile lor , căci faptele lor îi urmează . “
66014014	Apoi m-am uitat și iată că era un nor alb , iar pe nor ședea „ Cineva Care era ca un fiu al omului “ . Avea pe cap o coroană de aur , iar în mână avea o seceră ascuțită .
66014015	Un alt înger a ieșit din Templu , strigând cu glas puternic Celui Ce ședea pe nor : „ Trimite secera Ta și seceră , întrucât a sosit ceasul să seceri , pentru că recolta pământului este coaptă ! “
66014016	Cel Ce ședea pe nor și-a aruncat secera pe pământ și pământul a fost secerat .
66014017	Un alt înger a ieșit din Templul din cer , având și el o seceră ascuțită .
66014018	Un alt înger , care are autoritate peste foc , a ieșit de la altar și a strigat cu glas puternic către cel ce avea secera ascuțită : „ Trimite secera ta ascuțită și culege ciorchinii de struguri ai viei pământului , pentru că strugurii ei sunt copți ! “
66014019	Îngerul și-a aruncat secera pe pământ , a cules via pământului și a aruncat strugurii în teascul cel mare al mâniei lui Dumnezeu .
66014020	Teascul a fost călcat în picioare în afara cetății și din teasc a ieșit sânge până la zăbalele cailor , pe o distanță de o mie șase sute de stadii .
66015001	Am văzut în cer un alt semn mare și minunat : erau șapte îngeri , având ultimele șapte urgii , întrucât cu ele ia sfârșit mânia lui Dumnezeu .
66015002	Am văzut ceva ca o mare de sticlă amestecată cu foc și pe cei ce au învins fiara , imaginea ei și numărul numelui ei , stând lângă marea de sticlă , cu harfele lui Dumnezeu .
66015003	Ei cântau cântecul lui Moise , robul lui Dumnezeu , și cântecul Mielului , spunând : „ Mari și minunate sunt lucrările Tale , Doamne , Dumnezeule Atotputernic , drepte și adevărate sunt căile Tale , Împărate al neamurilor !
66015004	Cine nu se va teme , Doamne , și cine nu va slăvi Numele Tău ? ! Numai Tu ești sfânt , și toate neamurile vor veni și se vor închina înaintea Ta , pentru că faptele Tale drepte au fost descoperite ! “
66015005	După toate acestea , m-am uitat , și în cer era deschis Templul , Cortul Mărturiei .
66015006	Din Templu au ieșit șapte îngeri care aveau șapte urgii , îmbrăcați în haine de in curat , strălucitor , și fiind încinși împrejurul pieptului cu brâie de aur .
66015007	Una dintre cele patru ființe vii le-a dat celor șapte îngeri șapte vase de aur , pline cu mânia Dumnezeului Care este viu în vecii vecilor .
66015008	Templul s-a umplut de fum din slava lui Dumnezeu și din puterea Sa . Nimeni nu putea să intre în Templu , până când nu se vor fi sfârșit cele șapte urgii ale celor șapte îngeri .
66016001	Am auzit un glas puternic spunându-le din Templu celor șapte îngeri : „ Duceți-vă și vărsați pe pământ cele șapte vase ale mâniei lui Dumnezeu ! “
66016002	Primul s-a dus și și-a vărsat vasul pe pământ . Și peste oamenii care aveau semnul fiarei și se închinaseră imaginii ei a venit o rană urâtă și dureroasă .
66016003	Al doilea și-a vărsat vasul în mare . Și ea s-a făcut ca sângele unui om mort , iar toate vietățile care erau în mare au murit .
66016004	Al treilea și-a vărsat vasul în râuri și în izvoarele apelor . Și ele s-au transformat în sânge .
66016005	L-am auzit pe îngerul apelor spunând : „ Tu ești drept – Tu , Cel Care ești și Care erai , Tu , Cel Sfânt – pentru că ai judecat aceste lucruri .
66016006	Fiindcă ei au vărsat sângele sfinților și al profeților , le-ai dat și Tu să bea sânge ! Sunt vrednici de aceasta ! “
66016007	Și am auzit altarul spunând : „ Da , Doamne , Dumnezeule Atotputernic , judecățile Tale sunt adevărate și drepte ! “
66016008	Al patrulea și-a vărsat vasul peste soare . Și soarelui i s-a dat să-i pârjolească pe oameni cu foc .
66016009	Oamenii au fost pârjoliți de căldura lui arzătoare și au blasfemiat Numele lui Dumnezeu , Cel Care are autoritate peste aceste urgii . Și nu s-au pocăit și nu I-au dat slavă .
66016010	Al cincilea și-a vărsat vasul peste tronul fiarei . Și împărăția ei a fost acoperită de întuneric . Oamenii și-au mușcat limbile de durere
66016011	și L-au blasfemiat pe Dumnezeul cerului din cauza durerilor și a bubelor lor . Și nu s-au pocăit de faptele lor .
66016012	Al șaselea și-a vărsat vasul peste Râul cel Mare , Eufratul . Și apa lui a secat , ca să fie pregătit drumul regilor de la răsărit .
66016013	Am văzut trei duhuri necurate , ca niște broaște , ieșind din gura balaurului , din gura fiarei și din gura profetului fals .
66016014	Acestea sunt duhuri de demoni , care fac semne și se duc la regii întregii lumi ca să-i adune pentru războiul zilei celei mari a Dumnezeului Atotputernic .
66016015	„ Iată , Eu vin ca un hoț . Ferice de cel ce veghează și își păzește hainele ca să nu umble gol , și oamenii să nu-i vadă rușinea . “
66016016	I-au adunat în locul numit în ebraică „ Armaghedon “ .
66016017	Al șaptelea și-a vărsat vasul în văzduh . Și din Templu , de la tron , s-a auzit un glas puternic spunând : „ S-a terminat ! “
66016018	Au avut loc fulgere , sunete și tunete și a fost un mare cutremur , un cutremur așa de mare cum n-a mai fost de când este omul pe pământ .
66016019	Cetatea cea mare s-a rupt în trei părți , iar cetățile neamurilor s-au prăbușit . Dumnezeu Și-a amintit de marele Babilon ca să-i dea paharul cu vinul mâniei Lui aprinse .
66016020	Orice insulă a dispărut , iar munții n-au mai fost găsiți .
66016021	Din cer a căzut peste oameni o grindină mare , cu boabe care cântăreau aproape un talant . Din cauza urgiei cu grindina , oamenii L-au blasfemiat pe Dumnezeu , pentru că fusese o urgie foarte grea .
66017001	Unul dintre cei șapte îngeri , care au avut cele șapte vase , a venit și a vorbit cu mine , spunându-mi : „ Vino ! Îți voi arăta pedeapsa marii prostituate , care șade pe ape multe !
66017002	Regii pământului s-au desfrânat cu ea , iar locuitorii pământului s-au îmbătat de vinul desfrânării ei . “
66017003	M-a dus , în Duhul , într-un deșert . Și am văzut o femeie care ședea pe o fiară stacojie , plină cu nume blasfemiatoare , având șapte capete și zece coarne .
66017004	Femeia era îmbrăcată în purpură și stacojiu , fiind împodobită cu aur , pietre prețioase și mărgăritare . Avea în mână un pahar de aur , plin cu urâciunile și necurățiile desfrânării ei .
66017005	Pe fruntea ei era scris un nume , o taină : „ MARELE BABILON , MAMA PROSTITUATELOR ȘI A URÂCIUNILOR PĂMÂNTULUI “ .
66017006	Am văzut femeia îmbătată de sângele sfinților și de sângele martorilor lui Isus . Când am văzut-o , m-am mirat foarte tare .
66017007	Îngerul m-a întrebat : „ De ce te miri ? Îți voi spune taina femeii și a fiarei care o duce , cea care are șapte capete și zece coarne .
66017008	Fiara pe care ai văzut-o era și nu mai este . Ea urmează să se ridice din Adânc și va merge spre distrugere . Locuitorii pământului , cei ale căror nume n-au fost scrise în Cartea Vieții de la întemeierea lumii , se vor mira văzând fiara , pentru că ea era , nu mai este , dar va veni .
66017009	Aici este mintea care are înțelepciune ! Cele șapte capete sunt șapte munți , pe care șade femeia . De asemenea , ele sunt șapte împărați ,
66017010	dintre care cinci au căzut , unul este , și celălalt n-a venit încă , iar când vine , trebuie să rămână doar puțin .
66017011	Fiara care era , și nu mai este , e al optulea împărat . El este dintre cei șapte și merge spre distrugere .
66017012	Cele zece coarne pe care le-ai văzut sunt zece împărați , care încă n-au primit împărăția . Ei primesc autoritatea de împărat doar pentru un ceas , împreună cu fiara .
66017013	Aceștia au un singur scop și își vor da puterea și autoritatea lor fiarei .
66017014	Ei se vor război cu Mielul , dar Mielul îi va învinge , pentru că El este Domnul domnilor și Împăratul împăraților . Și cu El vor fi cei chemați , aleși și credincioși . “
66017015	Apoi mi-a zis : „ Apele pe care le-ai văzut , cele pe care șade prostituata , sunt popoare , mulțimi , neamuri și limbi .
66017016	Cele zece coarne pe care le-ai văzut și fiara o vor urî pe prostituată și o vor lăsa pustiită , goală , iar carnea i-o vor mânca și o vor arde în foc .
66017017	Căci Dumnezeu le-a pus în inimă să-I înfăptuiască scopul prin faptul că ei vor lua decizia să-i dea fiarei împărăția lor până când se vor împlini cuvintele lui Dumnezeu .
66017018	Femeia pe care ai văzut-o este cetatea cea mare , care are stăpânire peste împărații pământului . “
66018001	După toat e acestea , am văzut un alt înger care cobora din cer și care avea o mare autoritate ; pământul a fost luminat de splendoarea lui .
66018002	El a strigat cu glas puternic : „ A căzut , a căzut marele Babilon , a devenit o locuință a demonilor , un adăpost pentru orice duh necurat , un adăpost pentru orice pasăre necurată , un adăpost pentru orice fiară necurată și detestată ,
66018003	pentru că din vinul mâniei datorat desfrânării ei au băut toate neamurile , regii pământului s-au desfrânat cu ea , iar negustorii pământului s-au îmbogățit din puterea senzualității ei ! “
66018004	Am auzit un alt glas din cer spunând : „ Ieși afară din ea , poporul Meu , ca să nu fii părtaș păcatelor ei și să nu primești din urgiile ei ,
66018005	pentru că păcatele ei s-au îngrămădit până la cer , iar Dumnezeu Și-a amintit de nelegiuirile ei !
66018006	Dați-i înapoi după cum a dat ea și plătiți-i înapoi dublu pentru faptele ei ; în paharul în care a amestecat ea , amestecați-i o porție dublă !
66018007	Dați-i tot atâta suferință și jale , pe cât și-a dat ea însăși glorie și viață senzuală ! Pentru că zice în inima ei : « Șed ca o împărăteasă , nu sunt văduvă și nu voi vedea niciodată jalea ! »
66018008	De aceea urgiile vor veni asupra ei într-o singură zi – moarte , jale și foamete – și va fi arsă în foc , pentru că Domnul Dumnezeu , Care o judecă , este puternic .
66018009	Împărații pământului , care s-au desfrânat cu ea și care au dus o viață senzuală , o vor plânge și o vor boci când vor vedea fumul arderii ei .
66018010	Ei vor sta departe , înfricoșați de chinul ei , și vor spune : « Vai , vai , cetatea cea mare , Babilonul , cetatea cea puternică ! Într-un ceas a venit condamnarea ta ! »
66018011	Negustorii pământului o vor plânge și o vor jeli , pentru că nimeni nu le va mai cumpăra marfa :
66018012	marfă de aur , argint , pietre prețioase , mărgăritare ; in fin , purpură , mătase și țesătură stacojie ; tot felul de lucruri din lemn de lămâi , tot felul de lucruri din fildeș , tot felul de lucruri din lemn prețios ; bronz , fier și marmură ;
66018013	scorțișoară , condimente , tămâie , parfum , tămâie scumpă , vin și untdelemn de măsline , făină fină , grâu , animale de povară , oi , cai , care , sclavi și sufletele oamenilor .
66018014	Rodul după care tânjea sufletul tău s-a dus de la tine ; toate lucrurile tale luxoase și strălucitoare sunt pierdute pentru tine și niciodată nu vor mai fi găsite .
66018015	Cei ce fac comerț cu aceste lucruri , care s-au îmbogățit de pe urma ei , vor sta departe , înfricoșați de chinul ei , plângând , jelindu-se
66018016	și spunând : « Vai , vai , cetatea cea mare , îmbrăcată în in fin , în purpură și în țesătură stacojie , împodobită cu aur , pietre prețioase și mărgăritare !
66018017	O bogăție atât de mare a fost distrusă într-un singur ceas ! » Orice căpitan de corabie , toți cei ce călătoresc pe mare , marinarii și cei care lucrează pe mare vor sta departe
66018018	și , văzând fumul arderii ei , vor striga , zicând : « Care cetate a mai fost ca cetatea cea mare ? »
66018019	Își vor arunca țărână pe capete și vor striga plângând și jelindu-se : « Vai , vai , cetatea cea mare , din prosperitatea căreia s-au îmbogățit toți cei ce aveau corăbii pe mare ! Într-un ceas a fost pustiită ! »
66018020	« Bucurați-vă de ea , tu , cerule , și voi , sfinților , apostolilor și profeților , pentru că Dumnezeu a rostit judecata împotriva ei , în favoarea voastră ! » “
66018021	Un înger puternic a luat o piatră , ca o piatră mare de moară , și a aruncat-o în mare , spunând : „ Cu o asemenea violență va fi aruncat Babilonul , marea cetate , și niciodată nu va mai fi găsit !
66018022	Iar sunetul harpiștilor , al muzicienilor , al flautiștilor și al trompetiștilor nu se va mai auzi niciodată în tine ! Nici un meseriaș , de nici o meserie , nu se va mai găsi vreodată în tine ; sunetul morii nu se va mai auzi niciodată în tine ;
66018023	lumina lămpii nu va mai străluci niciodată în tine ; glasul mirelui și al miresei nu se vor mai auzi niciodată în tine – întrucât negustorii tăi erau oamenii de seamă ai pământului , întrucât prin vrăjitoria ta au fost înșelate toate neamurile
66018024	și în tine s-a găsit sângele profeților , al sfinților și al tuturor celor ce au fost uciși pe pământ ! “
66019001	După toate acestea , am auzit în cer ceva ca un glas puternic al unei mari mulțimi , spunând : „ Aleluia ! Mântuirea , slava și puterea sunt ale Dumnezeului nostru ,
66019002	pentru că judecățile Lui sunt adevărate și drepte ! El a judecat-o pe marea prostituată care a pervertit lumea cu desfrânarea ei ! A răzbunat sângele robilor Săi , vărsat de mâna ei ! “
66019003	Au spus a doua oară : „ Aleluia ! Fumul ei se va ridica în vecii vecilor ! “
66019004	Cei douăzeci și patru de bătrâni și cele patru ființe vii au căzut la pământ și I s-au închinat lui Dumnezeu , Care șade pe tron , zicând : „ Amin ! Aleluia ! “
66019005	Și de la tron s-a auzit un glas , spunând : „ Lăudați-L pe Dumnezeul nostru , toți robii Lui și cei ce vă temeți de El , mici și mari ! “
66019006	Am auzit ceva ca glasul unei mari mulțimi , ca vuietul multor ape și ca sunetul unor tunete puternice , spunând : „ Aleluia ! Pentru că Domnul , Dumnezeul nostru cel Atotputernic împărățește !
66019007	Să ne bucurăm , să ne veselim și să-I dăm slavă , pentru că nunta Mielului a sosit , iar mireasa Lui s-a pregătit .
66019008	I s-a dat să se îmbrace în in fin , strălucitor și curat . “ Inul fin reprezintă faptele drepte ale sfinților .
66019009	Apoi mi-a zis : „ Scrie ! Ferice de cei chemați la cina de la nunta Mielului ! “ Mi-a mai zis : „ Acestea sunt cuvintele adevărate ale lui Dumnezeu . “
66019010	Am căzut la picioarele lui , să mă închin , dar el mi-a zis : „ Vezi să nu faci lucrul acesta ! Eu sunt slujitor împreună cu tine și cu frații tăi , care țin mărturia lui Isus ! Lui Dumnezeu închină-te ! Căci mărturia lui Isus este duhul profeției . “
66019011	Am văzut cerul deschis și iată că era un cal alb . Cel ce îl călărea era numit „ Cel Credincios și Adevărat “ . El judecă și se războiește cu dreptate .
66019012	Ochii Lui erau ca flacăra focului , iar pe cap avea multe diademe . Avea un nume scris , pe care nimeni nu-l cunoaște în afară de El .
66019013	Era îmbrăcat cu o haină înmuiată în sânge , iar numele Lui este „ Cuvântul lui Dumnezeu “ .
66019014	Armatele cerului Îl urmau pe cai albi , fiind îmbrăcate în in fin , alb și curat .
66019015	Din gura Lui iese o sabie ascuțită cu care să lovească neamurile . „ El le va conduce cu un sceptru de fier . “ El calcă în picioare teascul mâniei aprinse a Dumnezeului Atotputernic .
66019016	Pe haina și pe coapsa Lui avea scris un nume : „ ÎMPĂRATUL ÎMPĂRAȚILOR ȘI DOMNUL DOMNILOR “ .
66019017	Am văzut un înger care stătea în soare și care a strigat cu glas tare către toate păsările ce zboară în înaltul cerului : „ Veniți ! Adunați-vă pentru ospățul cel mare al lui Dumnezeu ,
66019018	ca să mâncați carnea regilor , carnea comandanților , carnea celor puternici , carnea cailor și a călăreților și carnea tuturor – atât a celor liberi , cât și a sclavilor , atât a celor mici , cât și a celor mari ! “
66019019	Și am văzut fiara , regii pământului și armatele lor adunate ca să poarte război cu Cel Ce călărea pe cal și cu armata Lui .
66019020	Fiara a fost prinsă , și , împreună cu ea , și profetul fals , care făcuse semne înaintea ei , semne prin care i-a dus în rătăcire pe cei ce au primit semnul fiarei și pe cei ce s-au închinat imaginii ei . Cei doi au fost aruncați de vii în lacul de foc care arde cu pucioasă .
66019021	Iar ceilalți au fost omorâți de sabia care ieșea din gura Celui Ce călărea pe cal ; și toate păsările s-au săturat din carnea lor .
66020001	Am văzut un înger care cobora din cer și care avea cheia Adâncului și un lanț mare în mână .
66020002	El a înșfăcat balaurul , șarpele cel vechi , care este diavolul și Satan , și l-a legat pentru o mie de ani .
66020003	El l-a aruncat în Adânc , apoi a încuiat și a pecetluit intrarea deasupra lui , ca să nu mai înșele neamurile până când se vor fi împlinit cei o mie de ani . După aceea , trebuie să fie eliberat pentru puțin timp .
66020004	Am văzut niște tronuri , iar celor ce ședeau pe ele li s-a dat autoritatea să judece . Am văzut și sufletele celor ce au fost decapitați din pricina mărturiei lui Isus și din pricina Cuvântului lui Dumnezeu , care nu i s-au închinat fiarei , nici imaginii ei și care n-au primit semnul ei pe frunte și pe mână . Ei au înviat și au domnit cu Cristos timp de o mie de ani .
66020005	( Ceilalți morți n-au înviat până când nu s-au împlinit cei o mie de ani . ) Aceasta este prima înviere .
66020006	Fericiți și sfinți sunt cei care au parte de prima înviere ! Asupra acestora a doua moarte nu are autoritate , ci vor fi preoți ai lui Dumnezeu și ai lui Cristos și vor domni cu El timp de o mie de ani .
66020007	Când se vor fi împlinit cei o mie de ani , Satan va fi eliberat din închisoarea lui
66020008	și va ieși ca să înșele neamurile care sunt în cele patru colțuri ale pământului – pe Gog și Magog – și să le adune pentru război . La număr , ele sunt ca nisipul mării .
66020009	Ele s-au ridicat la orizontul pământului și au înconjurat tabăra sfinților și cetatea iubită . Atunci a coborât foc din cer și i-a mistuit .
66020010	Diavolul , care-i înșela , a fost aruncat în lacul de foc și pucioasă , unde erau fiara și profetul fals . Ei vor fi chinuiți zi și noapte , în vecii vecilor .
66020011	Apoi am văzut un tron mare și alb și pe Cel Ce ședea pe el . Pământul și cerul au dispărut din prezența Lui și nu s-a mai găsit loc pentru ele .
66020012	I-am văzut pe morții mari și mici stând înaintea tronului . Au fost deschise niște cărți și a fost deschisă și o altă carte , care este Cartea Vieții . Morții au fost judecați potrivit cu faptele lor , așa cum erau ele scrise în cărți .
66020013	Marea i-a dat pe morții care erau în ea , moartea și Locuința Morților i-au dat pe morții care erau în ele și fiecare a fost judecat după faptele lui .
66020014	Moartea și Locuința Morților au fost aruncate în lacul de foc . Aceasta este a doua moarte : lacul de foc .
66020015	Oricine n-a fost găsit scris în Cartea Vieții a fost aruncat în lacul de foc .
66021001	Apoi am văzut un cer nou și un pământ nou , căci primul cer și primul pământ trecuseră , și nici marea nu mai era .
66021002	Și am văzut Cetatea Sfântă , Noul Ierusalim , coborând din cer , de la Dumnezeu , pregătită ca o mireasă împodobită pentru soțul ei .
66021003	Am auzit un glas puternic ieșind de la tron și spunând : „ Iată , cortul lui Dumnezeu este cu oamenii ! El va veni să locuiască împreună cu ei , iar ei vor fi poporul Lui . Și Dumnezeu Însuși va fi cu ei ( și va fi Dumnezeul lor ) .
66021004	El va șterge orice lacrimă din ochii lor și moartea nu va mai fi ; nu va mai fi nici jale , nici strigăt , nici durere , pentru că lucrurile dintâi s-au dus . “
66021005	Cel Ce ședea pe tron a zis : „ Iată , Eu fac toate lucrurile noi ! “ A mai zis : „ Scrie , pentru că aceste cuvinte sunt demne de încredere și adevărate ! “
66021006	Apoi mi-a zis : „ S-a terminat ! Eu sunt Alfa și Omega , Începutul și Sfârșitul . Celui ce îi este sete îi voi da să bea fără plată din izvorul apei vieții .
66021007	Cel ce învinge , va moșteni aceste lucruri și Eu voi fi Dumnezeul Lui , iar el va fi fiul Meu .
66021008	Cât despre lași , necredincioși , scârboși , ucigași , desfrânați , vrăjitori , închinători la idoli și toți mincinoșii , partea lor este în lacul care arde cu foc și pucioasă , adică moartea a doua . “
66021009	Unul din cei șapte îngeri , care au avut cele șapte vase pline cu ultimele șapte urgii , a venit și a vorbit cu mine , spunând : „ Vino ! Îți voi arăta mireasa , soția Mielului ! “
66021010	M-a dus , în Duhul , pe un munte mare și înalt și mi-a arătat Cetatea Sfântă , Ierusalimul , coborând din cer , de la Dumnezeu .
66021011	Ea avea slava lui Dumnezeu , iar strălucirea ei era ca a unei pietre deosebit de prețioasă , ca un jasp , strălucind ca și cristalul .
66021012	Avea un zid mare și înalt , avea douăsprezece porți , iar la porți – doisprezece îngeri . Pe ele erau scrise numele celor douăsprezece seminții ale fiilor lui Israel .
66021013	Trei porți erau spre răsărit , trei porți spre nord , trei porți spre sud și trei porți spre apus .
66021014	Zidul cetății avea douăsprezece temelii și pe ele erau numele celor doisprezece apostoli ai Mielului .
66021015	Cel care a vorbit cu mine avea o trestie de aur pentru măsurat , ca să măsoare cetatea , porțile și zidul ei .
66021016	Cetatea era așezată în formă de pătrat , lungimea ei fiind la fel ca și lățimea . A măsurat cetatea cu trestia și era de douăsprezece mii de stadii . Lungimea , lățimea și înălțimea erau la fel .
66021017	A măsurat și zidul și era de o sută patruzeci și patru de coți , după unitatea de măsură a omului , căci pe aceasta o folosea îngerul .
66021018	Zidul era construit din jasp , iar cetatea era din aur curat , asemenea sticlei curate .
66021019	Temeliile zidului cetății erau decorate cu tot felul de pietre prețioase . Prima temelie era de jasp , a doua – de safir , a treia – de calcedonie , a patra – de smarald ,
66021020	a cincea – de sardonix , a șasea – de sardiu , a șaptea – de crisolit , a opta – de beril , a noua – de topaz , a zecea – de crisopraz , a unsprezecea – de iacint , a douăsprezecea – de ametist .
66021021	Cele douăsprezece porți erau douăsprezece mărgăritare ; fiecare poartă era dintr-un singur mărgăritar . Strada cetății era din aur curat , limpede ca sticla .
66021022	N-am văzut nici un templu în cetate , pentru că Domnul , Dumnezeul cel Atotputernic și Mielul sunt Templul ei .
66021023	Cetatea nu are nevoie nici de soare , nici de lună , ca să-i dea lumină , pentru că o luminează slava lui Dumnezeu , iar Mielul este sfeșnicul ei .
66021024	Neamurile vor umbla în lumina ei , iar regii pământului își vor aduce gloria în ea .
66021025	Porțile ei nu vor fi închise niciodată ziua și acolo nu va mai fi noapte .
66021026	Gloria și onoarea neamurilor vor fi aduse în ea .
66021027	Nimic necurat nu va intra în ea și nimeni care trăiește în spurcăciune și minciună , ci doar cei care sunt scriși în Cartea Vieții Mielului .
66022001	Atunci mi-a arătat râul apei vieții , scânteind ca și cristalul . El ieșea din tronul lui Dumnezeu și al Mielului ,
66022002	trecând prin mijlocul străzii cetății . Pe fiecare mal al râului se afla pomul vieții , care făcea roade de douăsprezece ori , dându-și rodul o dată în fiecare lună . Frunzele pomului erau pentru vindecarea neamurilor .
66022003	Nu va mai fi nimic blestemat acolo . Tronul lui Dumnezeu și al Mielului vor fi în cetate , iar robii Lui I se vor închina .
66022004	Îi vor vedea fața , iar Numele Lui va fi pe frunțile lor .
66022005	Nu va mai fi noapte , nu vor mai avea nevoie de lumina lămpii și nici de lumina soarelui , pentru că Domnul Dumnezeu îi va lumina . Ei vor domni în vecii vecilor .
66022006	Mi-a spus : „ Aceste cuvinte sunt demne de încredere și adevărate . Domnul , Dumnezeul duhurilor profeților , Și-a trimis îngerul să le arate robilor Săi lucrurile care trebuie să se întâmple în curând . “
66022007	„ Iată , Eu vin curând ! Ferice de cel ce păzește cuvintele profeției din această carte ! “
66022008	Eu , Ioan , sunt cel care am auzit și am văzut aceste lucruri . Când le-am auzit și le-am văzut , am căzut să mă închin la picioarele îngerului care mi le-a arătat .
66022009	Dar el mi-a zis : „ Vezi să nu faci lucrul acesta ! Eu sunt slujitor împreună cu tine , cu frații tăi , profeții , și cu cei ce păzesc cuvintele din cartea aceasta . Lui Dumnezeu să I te închini ! “
66022010	Apoi mi-a zis : „ Să nu pecetluiești cuvintele profeției din această carte , căci vremea este aproape .
66022011	Cel ce face rău , să facă rău și mai departe ; cel întinat să se întineze și mai departe ; cel drept să facă dreptate și mai departe ; iar cel sfânt să se sfințească și mai departe ! “
66022012	„ Iată , Eu vin curând și răsplata Mea este cu Mine , ca să dau fiecăruia după fapta lui .
66022013	Eu sunt Alfa și Omega , Cel Dintâi și Cel De Pe Urmă , Începutul și Sfârșitul .
66022014	Ferice de cei ce-și spală hainele , ca să aibă dreptul la pomul vieții și să poată intra pe porți în cetate !
66022015	Afară sunt câinii , vrăjitorii , cei desfrânați , ucigașii , închinătorii la idoli și oricine iubește și practică minciuna .
66022016	Eu , Isus , l-am trimis pe îngerul Meu ca să vă adeverească aceste lucruri pentru biserici . Eu sunt Rădăcina și Spița lui David , Steaua strălucitoare de dimineață . “
66022017	Duhul și Mireasa zic : „ Vino ! “ , iar cel ce aude să zică : „ Vino ! “ Cel însetat , să vină ; iar cel ce dorește , să ia fără plată apa vieții !
66022018	Depun mărturie înaintea oricui aude cuvintele profeției din această carte că , dacă cineva adaugă ceva la ele , Dumnezeu îi va adăuga urgiile descrise în această carte ;
66022019	și dacă cineva scoate din cuvintele cărții acestei profeții , Dumnezeu îi va lua partea de la pomul vieții și din Cetatea Sfântă , care sunt descrise în această carte .
66022020	Cel Ce depune mărturie cu privire la aceste lucruri spune : „ Da , Eu vin curând . “ Amin ! Vino , Doamne Isuse !
66022021	Harul Domnului Isus să fie cu toți !
